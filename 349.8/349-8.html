<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಸ್ವಾಮಿ ವಿವೇಕಾನಂದರ ಕೃತಿ ಶ್ರೇಣಿ </title>
	<link rel="stylesheet" type="text/css" href="css/style.css" />
</head>
<body>
<!-- 349-8/0000a-->
<p>ಸ್ವಾಮಿ ವಿವೇಕಾನಂದರ ಕೃತಿಶ್ರೇಣಿ</p>

<!-- 349-8/0000b-->

<!-- 349-8/0000c-->

<!-- 349-8/0000d-->

<!-- 349-8/0000e-->
<p>ಸ್ವಾಮಿ ವಿವೇಕಾನಂದರ</p>
<p>ಕೃತಿಶ್ರೇಣಿ</p>
<p>ಸಂಪುಟ ೮</p>
<p>ಶ್ರೀರಾಮಕೃಷ್ಣ ಆಶ್ರಮ ಮೈಸೂರು ೫೭೦ ೦೨೦</p>

<!-- 349-8/0000f-->
<p>7ನೆಯ ಮುದ್ರಣ 2014 ಪ್ರತಿಗಳು : 2000</p>
<p>ಪ್ರಕಾಶಕರು: ಅಧ್ಯಕ್ಷರು ಶ್ರೀರಾಮಕೃಷ್ಣ ಆಶ್ರಮ ಮೈಸೂರು</p>
<p>© ಎಲ್ಲಾ ಹಕ್ಕುಗಳೂ ಪ್ರಕಾಶಕರಿಗೆ ಸೇರಿವೆ.</p>
<p>ಕಂಪ್ಯೂಟರ್ ಅಕ್ಷರ ಜೋಡಣೆ: ಟೈಪ್ ಕಾರ್ನರ್ 3-ಬಿ, ಲುಂಬಿನಿ ಅಪಾರ್ಟ್‌ಮೆಂಟ್ಸ್ ನಂ. 5, ರೆಸ್ಟ್ ಹೌಸ್ ರೋಡ್ ಬೆಂಗಳೂರು-560 001 ಫೋನ್ : +91-80-25586470</p>
<p>ಮುದ್ರಣ : ರಿವಿಕ ಆಫ್‌ಸೆಟ್ ಪ್ರಿಂಟರ್ ರಾಜಾಜಿನಗರ, ಬೆಂಗಳೂರು 560 044 ಪೋನ್ : 23357963</p>

<!-- 349-8/0000g-->
<p>ವಿಷಯಸೂಚಿಕೆ</p>
<p>ಸಂಭಾಷಣೆಗಳು</p>
<p>,</p>
<p>-</p>
<p>-</p>
<p>೧ – 2</p>
<p>೧</p>
<p>–</p>
<p>ಇ ಇ ಇ</p>
<p>6,</p>
<p>|</p>
<p>41 -</p>
<p>50.</p>
<p>55.</p>
<p>61</p>
<p>70</p>
<p>- 80</p>
<p>86</p>
<p>93 101 108</p>
<p>5 $ $ $ $ $ $ $ $ $ $ $ $ $ $ $ $ $ $ $</p>
<p>- ಭಾಗ ೧ - ಪ್ರಥಮ ದರ್ಶನ</p>
<p>ಅಧ್ಯಾಯ ೧ 2. ಅಧ್ಯಾಯ ೨</p>
<p>ಅಧ್ಯಾಯ ೩</p>
<p>ಅಧ್ಯಾಯ ೪ 5. ಅಧ್ಯಾಯ ೫</p>
<p>ಅಧ್ಯಾಯ ೬ 7. ಅಧ್ಯಾಯ ೭ 8. ಅಧ್ಯಾಯ ೮. 9. ಅಧ್ಯಾಯ ೯ 10. ಅಧ್ಯಾಯ ೧೦ 11. ಅಧ್ಯಾಯ ೧೧ 12. ಅಧ್ಯಾಯ ೧೨ 13. ಅಧ್ಯಾಯ ೧೩ 14. ಅಧ್ಯಾಯ ೧೪ 15. ಅಧ್ಯಾಯ ೧೫ 16. ಅಧ್ಯಾಯ ೧೬ 17. ಅಧ್ಯಾಯ ೧೭ 18. ಅಧ್ಯಾಯ ೧೮ 19. ಅಧ್ಯಾಯ ೧೯ 20. ಅಧ್ಯಾಯ ೨೦ 21. ಅಧ್ಯಾಯ ೨೧ 22. ಅಧ್ಯಾಯ ೨೨ 23. ಅಧ್ಯಾಯ ೨೩ 24. ಅಧ್ಯಾಯ ೨೪ 25. ಅಧ್ಯಾಯ ೨೫ 26. ಅಧ್ಯಾಯ ೨೬ 27. ಅಧ್ಯಾಯ ೨೭ 28. ಅಧ್ಯಾಯ ೨೮ 29. ಅಧ್ಯಾಯ ೨೯ 30. ಅಧ್ಯಾಯ ೩೦ 31: ಅಧ್ಯಾಯ ೩೧ 32. ಅಧ್ಯಾಯ ೩೨ 33. ಅಧ್ಯಾಯ ೩೩ 34. ಅಧ್ಯಾಯ ೩೪</p>
<p>-</p>
<p>112</p>
<p>118</p>
<p>124</p>
<p>131 138 147 152 157 162 166 171 176 181 186 188 192</p>
<p>|</p>
<p>- -</p>
<p>201</p>
<p>|</p>
<p>206</p>

<!-- 349-8/0000h-->
<p>212 220 224 227 234 236</p>
<p>35. ಅಧ್ಯಾಯ ೩೫ 36. ಅಧ್ಯಾಯ ೩೬ 37. ಅಧ್ಯಾಯ ೩೭ 38. ಅಧ್ಯಾಯ ೩೮ 39. ಅಧ್ಯಾಯ ೩೯ 40. ಅಧ್ಯಾಯ ೪೦ 41. ಅಧ್ಯಾಯ ೪೧ 42. ಅಧ್ಯಾಯ ೪೨ 43. ಅಧ್ಯಾಯ ೪೩ 44. ಅಧ್ಯಾಯ ೪೪ 45. ಅಧ್ಯಾಯ ೪೫ 46, ಅಧ್ಯಾಯ ೪6</p>
<p>240</p>
<p>243 247 251 254 259</p>
<p>263</p>
<p>272 274</p>
<p>ಭಾಗ ೨ - ಪ್ರಿಯನಾಥ ಸಿಂನ್ನ 47. ಅಧ್ಯಾಯ ೧ 48. ಅಧ್ಯಾಯ ೨ 49. ಅಧ್ಯಾಯ ೩ 50. ಅಧ್ಯಾಯ ೪ 51. ಅಧ್ಯಾಯ ೫ 52. ಅಧ್ಯಾಯ ೬ 53. ಅಧ್ಯಾಯ ೭</p>
<p>277</p>
<p>288</p>
<p>291 294</p>
<p>300</p>
<p>ಭಾಗ ೩ - ಸುರೇಂದ್ರನಾಥಸೇನ್ 54. ಅಧ್ಯಾಯ ೧ 55. ಅಧ್ಯಾಯ ೨ 56. ಅಧ್ಯಾಯ ೩ 57. ಅಧ್ಯಾಯ ೪</p>
<p>303</p>
<p>308 312</p>
<p>- ಭಾಗ ೪ - ಸುರೇಂದ್ರನಾಥ ದಾಸಗುಪ್ತ 58. ಅಧ್ಯಾಯ ೧.</p>
<p>317</p>
<p>ಸಂಸ್ಕೃತ ಸ್ತೋತ್ರಗಳು 82. ಶ್ರೀರಾಮಕೃಷ್ಣ ಸ್ತೋತ್ರಾಣಿ (೧, ೨, ೩) 83, ಶಿವಸ್ತೋತ್ರಂ 84. ಅಂಬಾ ಸ್ತೋತ್ರಂ</p>
<p>487 493 495</p>

<!-- 349-8/0001-->
<p>-</p>
<p>|</p>
<p>-</p>
<p>497,</p>
<p>-</p>
<p>|</p>
<p>499</p>
<p>|</p>
<p>|</p>
<p>ಮೂಲ ಬಂಗಾಳಿಯ ಕವನಗಳು 85. ಶ್ರೀರಾಮಕೃಷ್ಣ ಆರಾತ್ರಿಕ 86. ಶಿವಸಂಗೀತ 87. ಸೃಷ್ಟಿ 88. ಪ್ರಲಾಮ್ ವಾ ಗಭೀರ್ ಸಮಾಧಿ 89. ಸಖಾರ ಪ್ರತಿ 90. ನಾಚುಕ್ ತಾಹಾತೆ ಶ್ಯಾಮ 91. ಗಾಯಿ ಗೀತ ಶುನಾತ ತೊಮಾಯ 92. ಸಾಗರ - ವಕ್ಷೇ 93. ಶ್ರೀಕೃಷ್ಣ ಸಂಗೀತ</p>
<p>|</p>
<p>504 505 512</p>
<p>|</p>
<p>|</p>
<p>521 532</p>
<p>|</p>
<p>|</p>
<p>534</p>
<p>|</p>
<p>320</p>
<p>|</p>
<p>333</p>
<p>94, ಚಿಂತನೆಯ ಹನಿಗಳು-೧ 95, ಚಿಂತನೆಯ ಹನಿಗಳು-೨ 96. ಬೌದ್ದ ಭಾರತ 97. ಭಾವನೆಯ ಹನಿಗಳು</p>
<p>|</p>
<p>351</p>
<p>|</p>
<p>386</p>
<p>409 416 423 424 437 439 443</p>
<p>445</p>
<p>ಕವನಗಳು</p>
<p>ಆಂಗ್ಲ ಕವನಗಳು 59.<span class="en"> In Search Of God 60. The Song of the Sannyasin 61. Many Happy Returns 62. An Interesting Correspondence 63. To My Own Soul 64, No One To Blame 65. Kali The Mother 66. Who Knows How Mother Plays! 67. Angels Unawares 68. Hold On Yet A While, Brave Heart 69. To The Awakened India 70. To The Fourth of July 71. Thou Blessed Dream 72. Light 73. The Living God 74. To An Early Violet 75. The Cup - 76, A Benediction 77. Requiescatin Pace 78, My Play Is Done</span></p>
<p>448 455 457 462 464 466</p>
<p>466 469 470</p>
<p>471 472 474</p>

<!-- 349-8/0002-->
<p>79.<span class="en"> Peace 80. One More Circle 81. Nirvanashatkam, Or Six Stanzas On Nirvana 82. The Hymn Of Creation 83. Thy Love I Fear</span></p>
<p>479 481 483 484 486</p>

<!-- 349-8/0003-->
<p>ಸಂಭಾಷಣೆಗಳು</p>

<!-- 349-8/0004-->

<!-- 349-8/0005-->
<p>೧೮೯೭</p>
<p>ಸ್ವಾಮಿ ವಿವೇಕಾನಂದರ</p>
<p>ಸಂಭಾಷಣೆ (ಬಾಬು ಶರತ್‌ಚಂದ್ರ ಚಕ್ರವರ್ತಿ ಎಂಬ ಶಿಷ್ಯನ ಡೈರಿಯಿಂದ )</p>
<p>ಭಾಗ ೧, ಅಧ್ಯಾಯ ೧*</p>
<p>- ಪ್ರಥಮ ದರ್ಶನ | ಸ್ಥಳ : ಬಾಗ್‌ಬಜಾರ್, ಕಲ್ಕತ್ತ, ಪ್ರಿಯನಾಥ ಮುಖ್ಯೋಪಾಧ್ಯಾಯರ ಮನ, ಕ್ರಿ.ಶ. ೧೮೯೭. - ಸ್ವಾಮಿ ವಿವೇಕಾನಂದರು, ಮೊದಲ ಸಾರಿ ವಿಲಾಯಿತಿಯಿಂದ ಹಿಂತಿರುಗಿ ಹಿಂದೂಸ್ತಾನಕ್ಕೆ ಬಂದು ಕಲ್ಕತ್ತ ಸೇರಿ ಈಗ ಮೂರು ನಾಲ್ಕು ದಿನಗಳಾಗಿವೆ. ಬಹುಕಾಲವಾದ ಬಳಿಕ ಅವರ ಪುಣ್ಯದರ್ಶನವನ್ನು ಪಡೆದ ಶ್ರೀರಾಮಕೃಷ್ಣ ಪರಮಹಂಸರ ಭಕ್ತರಿಗೆಲ್ಲಾ ಉಂಟಾಗಿದ್ದ ಆನಂದಕ್ಕೆ ಎಲ್ಲೆಯೇ ಇಲ್ಲ. ಅವರಲ್ಲಿ ಅನುಕೂಲವಿದ್ದವರು ಈಗ ಸ್ವಾಮಿಾಜಿಯನ್ನು ತಮ್ಮ ತಮ್ಮ ಮನೆಗೆ ಭಿಕ್ಷೆಗೆ ಬರಮಾಡಿಕೊಂಡು ತಾವು ಧನರಾದವೆಂದು ತಿಳಿಯುತ್ತಿದ್ದರು. ಈ ದಿವಸ ಮಧ್ಯಾಹ್ನ ಬಾಗ್‌ಬಜಾರಿನ ರಾಜವಲ್ಲಭ ಮೊಹಲ್ಯದಲ್ಲಿದ್ದ ಶ್ರೀರಾಮಕೃಷ್ಣ ಭಕ್ತರಾದ ಶ್ರೀಯುತ ಪ್ರಿಯನಾಥ ಮುಖ್ಯೋಪಾಧ್ಯಾಯರ ಮನೆಯಿಂದ ಸ್ವಾಮಿಾಜಿಗೆ ಆಹ್ವಾನ. ಈ ವರ್ತಮಾನವನ್ನು ತಿಳಿದು ಅನೇಕ ಭಕ್ತ ಜನರು ಅವರ ಮನೆಗೆ ಬಂದಿದ್ದಾರೆ...</p>
<p>ನರ ಮೂಲಕ ಈ ಸುದ್ದಿಯನ್ನರಿತು ಮುಖ್ಯೋಪಾಧ್ಯಾಯರ ಮನೆಗೆ ಸುಮಾರು ಎರಡೂವರೆ ಗಂಟೆಯ ಹೊತ್ತಿಗೆ ಹೋಗಿದ್ದಾನೆ. ಸ್ವಾಮಿಾಜಿಯೊಡನೆ ಇದುವರೆಗೂ ಶಿಷ್ಯನು ಮಾತನಾಡಿದುದಿಲ್ಲ. ಶಿಷ್ಯನ ಜೀವನದಲ್ಲಿ ಸ್ವಾಮಿಾಜಿಯ ದರ್ಶನಲಾಭ ಇದೇ ಮೊದಲು.</p>
<p>ಶಿಷ್ಯನು ಬಂದೊಡನೆಯೇ ತುರೀಯಾನಂದ ಸ್ವಾಮಿಗಳು, ಅವನನ್ನು ಸ್ವಾಮಿಗಳ ಹತ್ತಿರಕ್ಕೆ ಕರೆದುಕೊಂಡು ಹೋಗಿ ಪರಿಚಯಮಾಡಿಸಿದರು. ಸ್ವಾಮಿಗಳು ಮಠಕ್ಕೆ ಬಂದು ಶಿಷ್ಯರಚಿತವಾದ ಒಂದು ಶ್ರೀರಾಮಕೃಷ್ಣ ಸ್ತೋತ್ರವನ್ನು ಓದಿ ಇದಕ್ಕೆ ಹಿಂದೆಯೇ ಅವನ ವಿಷಯವನ್ನು ಕೇಳಿದ್ದರು. - ಶ್ರೀರಾಮಕೃಷ್ಣ ಭಗವಾನರ ಭಕ್ತಶ್ರೇಷ್ಠರಾದ ನಾಗಮಹಾಶಯರ ಹತ್ತಿರ ಅವನು ಹೋಗಿ ಬರುತ್ತಿದ್ದನೆಂಬುದೂ ಸ್ವಾಮಿಗಳಿಗೆ ಗೊತ್ತಾಗಿತ್ತು.</p>
<p>- ಶಿಷ್ಯನು ಸ್ವಾಮಿಜಿಗೆ ನಮಸ್ಕಾರಮಾಡಿ ಕುಳಿತುಕೊಳ್ಳಲು ಸ್ವಾಮಿಾಜಿ ಅವನೊಡನೆ ಸಂಸ್ಕೃತದಲ್ಲಿ ಮಾತನಾಡುತ್ತ, ನಾಗಮಹಾಶಯರ ಯೋಗಕ್ಷೇಮಾದಿ ಗಳನ್ನು ಕೇಳಿದರು; ಮತ್ತು ಅವರ ಅಸಾಧಾರಣ ತ್ಯಾಗ, ಉದ್ದಾಮ ಭಗವದನುರಾಗ ಮತ್ತು ದೈನ್ಯ ಇವುಗಳ ವಿಷಯವನ್ನು ಕುರಿತು ಮಾತನಾಡುತ್ತ “ವಯಂ ತತ್ಯಾನ್ವೇಷಾತ್ ಹತಾಃ ಮಧುಕರ</p>
<p>*<span class="en"> Complete Works of Swami Vivekananda, Volume VI, Page 445</span></p>

<!-- 349-8/0006-->
<p>ತ್ವಂ ಖಲು ಕೃತೀ?'* (ನಾವು ತತ್ಯಾನ್ವೇಷಣ ಪ್ರಯತ್ನದಿಂದ ನಾಶವಾಗಿದ್ದೇವೆ. ಎಲೆ ದುಂಬಿಯೇ, ನೀನಾದರೋ ಮಧುವನ್ನು ಪಾನಮಾಡಿ ಕೃತಕೃತ್ಯನಾಗಿದ್ದೀಯೆ. ) ಎಂದು ಹೇಳಿ ಈ ವಿಷಯಗಳನ್ನೆಲ್ಲಾ ನಾಗಮಹಾಶಯರಿಗೆ ಕಾಗದ ಬರೆದು ತಿಳಿಸುವಹಾಗೆ ಶಿಷ್ಯನಿಗೆ ಅಪ್ಪಣೆ ಮಾಡಿದರು. ಆಮೇಲೆ ಜನರ ಗದ್ದಲದಲ್ಲಿ ಮಾತನಾಡುವುದಕ್ಕೆ ಅನುಕೂಲಿಸುವುದಿಲ್ಲವೆಂಬುದನ್ನು ತಿಳಿದು ಅವನನ್ನೂ ತುರೀಯಾನಂದ ಸ್ವಾಮಿಗಳನ್ನೂ ಪಶ್ಚಿಮ ದಿಕ್ಕಿನ ಚಿಕ್ಕ ಕೊಠಡಿಗೆ ಕರೆದುಕೊಂಡು ಹೋಗಿ ಶಿಷ್ಯನ ಕಡೆಗೆ ತಿರುಗಿ, 'ವಿವೇಕ ಚೂಡಾಮಣಿ'ಯ ಈ ವಾಕ್ಯಗಳನ್ನು ಹೇಳುವುದಕ್ಕೆ ಮೊದಲು ಮಾಡಿದರು -</p>
<p>'ಮಾ ಭ್ರಷ್ಟ ವಿದ್ವಂಸ್ಕವನಾಸ್ತ್ರಪಾಯ: ಸಂಸಾರ ಸಿಂಧೋಸ್ಕರಣೇsಸ್ತುಪಾಯಃ | ಯೇನೈವ ಯಾತಾ ಯತಯೋsಸ್ಯ ಪಾರಂ ತಮೇವ ಮಾರ್ಗಂ ತವ ನಿರ್ದಿಶಾಮಿ ||”</p>
<p>“ಎಲೈ ವಿದ್ವಾಂಸನೇ, ಭಯಪಡಬೇಡ, ನಿನಗೆ ಅಪಾಯವಿಲ್ಲ; ಸಂಸಾರ ಸಾಗರವನ್ನು ದಾಟುವುದಕ್ಕೆ ಉಪಾಯವಿದೆ; ಯಾವುದನ್ನು ಅವಲಂಬನ ಮಾಡಿಕೊಂಡು ಶುದ್ಧಸತ್ಯರಾದ ಯೋಗಿಗಳು ಸಂಸಾರ ಸಾಗರವನ್ನು ದಾಟಿದರೋ ಅದೇ ಉತ್ಕೃಷ್ಟವಾದ ಮಾರ್ಗವನ್ನೇ ನಾನು ತೋರಿಸಿಕೊಡುತ್ತೇನೆ.”</p>
<p>ಶಂಕರಾಚಾರ್ಯರ 'ವಿವೇಕ ಚೂಡಾಮಣಿ' ಎಂಬ ಗ್ರಂಥವನ್ನು ಓದುವಂತೆ ಅವನಿಗೆ ಅಪ್ಪಣೆ ಮಾಡಿದರು. * ಈ ಮಾತುಗಳನ್ನು ಕೇಳಿ, ಶಿಷ್ಯನು 'ಸ್ವಾಮಿಾಜಿ ಈ ರೀತಿಯಲ್ಲಿ ಮಂತ್ರ ದೀಕ್ಷೆಯನ್ನು ಗ್ರಹಣಮಾಡಲು ನನಗೆ ಸೂಚಿಸಿದರೇನು ?' ಎಂದು ಯೋಚಿಸುವುದಕ್ಕೆ ಮೊದಲುಮಾಡಿದನು. ಶಿಷ್ಯನು ಆಗ ತುಂಬ ಆಚಾರಶೀಲನೂ ಮತ್ತು ವೇದಾಂತ ಮತವಾದಿಯೂ ಆಗಿದ್ದನು. ಗುರುವನ್ನು ಆರಿಸಿಕೊಳ್ಳುವುದರಲ್ಲಿ ಅವನ ಬುದ್ದಿಯು ಇನ್ನೂ ಸ್ಥಿರವಾಗಿರಲಿಲ್ಲ; ಮತ್ತು ಅವನಿಗೆ ವರ್ಣಾಶ್ರಮ ಧರ್ಮದಲ್ಲಿ ತುಂಬ ಪಕ್ಷಪಾತ. - ನಾನಾ ಪ್ರಸ್ತಾಪಗಳು ಬಂದವು. ಈ ಸಮಯದಲ್ಲಿ ಒಬ್ಬರು ಬಂದು 'ಮಿರರ್ ಪತ್ರಿಕೆಯ ಸಂಪಾದಕರಾದ ಶ್ರೀಯುತ ನರೇಂದ್ರನಾಥಸೇನರು ಸ್ವಾಮಿಾಜಿಯವರ ಸಂದರ್ಶನ ತೆಗೆದುಕೊಳ್ಳುವುದಕ್ಕೆ ಬಂದಿದ್ದಾರೆ' ಎಂದು ತಿಳಿಸಿದರು. ಸ್ವಾಮಿಜಿ ಈ ವರ್ತಮಾನವನ್ನು ತಂದಿದ್ದವರೊಡನೆ ಅವರನ್ನು ಇಲ್ಲಿಗೆ ಕರೆದುಕೊಂಡು ಬಾ'' ಎಂದು ಹೇಳಿದರು. ನರೇಂದ್ರಬಾಬು ಚಿಕ್ಕಮನೆಗೆ ಬಂದು ಕುಳಿತುಕೊಂಡು ಅಮೆರಿಕಾ ಇಂಗ್ಲೆಂಡ್ ಸಂಬಂಧವಾಗಿ ನಾನಾ ಪ್ರಶ್ನೆಗಳನ್ನು ಹಾಕುತ್ತಿದ್ದರು. ಈ ಪ್ರಶೋತ್ತರಗಳಲ್ಲಿ ಸ್ವಾಮಿಾಜಿ ಅಮೆರಿಕಾವಾಸಿಗಳಂಥ ಸಹೃದಯರೂ, ಉದಾರಚಿತ್ತರೂ, ಅತಿಥಿ ಸತ್ಕಾರ ಪರಾಯಣರೂ, ಹೊಸ ಹೊಸ ಭಾವಗಳನ್ನು ಗ್ರಹಿಸುವುದರಲ್ಲಿ ವಿಶೇಷ ಉತ್ಸುಕರೂ,</p>
<p>* ಅಭಿಜ್ಞಾನ ಶಾಕುಂತಲ</p>

<!-- 349-8/0007-->

<p>ಆದ ಜನರು ಜಗತ್ತಿನಲ್ಲಿ ಬೇರೆಲ್ಲಿಯೂ ಕಂಡುಬರಲಾರರು - ಎಂದು ಅಭಿಪ್ರಾಯ ಪಟ್ಟರಲ್ಲದೆ, ''ಅಮೆರಿಕಾದಲ್ಲಿ ಅಲ್ಪಸ್ವಲ್ಪವಾದರೂ ಕಾರ್ಯವು ಆಗಿರುವುದು ನನ್ನ ಸಾಮರ್ಥದಿಂದಲ್ಲ; ಅಮೆರಿಕಾ ದೇಶದ ಜನರು ಅಷ್ಟು ಒಳ್ಳೆಯ ಹೃದಯವುಳ್ಳವ ರಾದ್ದರಿಂದಲೇ ವೇದಾಂತದ ಅಭಿಪ್ರಾಯಗಳು ಅವರ ಮನಸ್ಸಿಗೆ ಹಿಡಿಸಿದುವು'' ಎಂದು ಹೇಳಿದರು. ಇಂಗ್ಲೆಂಡಿನ ವಿಚಾರವನ್ನು ಕುರಿತು ಅವರು ಹೇಳುವುದೇನೆಂದರೆ - “ಇಂಗ್ಲಿಷಿನವರಂಥ ಪ್ರಾಚೀನ ರೀತಿನೀತಿಗಳ ಮೇಲೆ ಪಕ್ಷಪಾತವಿರುವ ಜನರು ಜಗತ್ತಿನಲ್ಲಿ ಇನ್ನೊಬ್ಬರು ಇಲ್ಲ. ಅವರು ಯಾವ ಹೊಸ ಭಾವವನ್ನೂ ಸುಲಭವಾಗಿ ಗ್ರಹಿಸಲು ಶಕ್ತರಲ್ಲ. ಆದರೆ ಪಟ್ಟು ಹಿಡಿದು ಒಂದು ಸಾರಿ ಯಾವುದಾದರೊಂದು ಅಭಿಪ್ರಾಯವನ್ನು ಅವರಿಗೆ ತಿಳಿಸಿಬಿಟ್ಟರೆ ಆಮೇಲೆ ಏನು ಮಾಡಿದರೂ ಅವರು ಅದನ್ನು ಬಿಡುವುದಿಲ್ಲ. ಇಂಥ ದೃಢ ಪ್ರತಿಜ್ಞತೆ ಮತ್ತಾವ ಜನರಲ್ಲಿಯೂ ದೊರೆಯುವುದಿಲ್ಲ. ಇದಕ್ಕೋಸ್ಕರವೇ ಅವರು ನಾಗರಿಕತೆಯಲ್ಲಿಯೂ ಸಾಮರ್ಥದಲ್ಲಿಯೂ ಸರ್ವಶ್ರೇಷ್ಠವಾದ ಸ್ಥಾನವನ್ನು ಪಡೆದು ಅಧಿಕಾರ ಮಾಡುತ್ತಾ ಇದ್ದಾರೆ.”</p>
<p>ಆಮೇಲೆ ಸಮರ್ಥರಾದ ಪ್ರಚಾರಕರು ದೊರಕಿದರೆ ಅಮೆರಿಕಾಕ್ಕಿಂತಲೂ ಇಂಗ್ಲೆಂಡಿನಲ್ಲಿಯೇ ವೇದಾಂತ ಪ್ರಚಾರಕಾರ್ಯ ಸ್ಥಾಯಿಯಾಗಿ ನಿಲ್ಲುವುದು ಹೆಚ್ಚು ಸಂಭವವೆಂದು ತಿಳಿಸಿ, “ನಾನು ಕಾರ್ಯವನ್ನು ಆರಂಭಿಸಿ ಮಾತ್ರ ಬಂದಿದ್ದೇನೆ ಅಷ್ಟೆ; ಮುಂದೆ ಪ್ರಚಾರಕರು ಇದೇ ಮಾರ್ಗವನ್ನು ಅನುಸರಿಸಿದರೆ, ಸಕಾಲದಲ್ಲಿ ತುಂಬ ಕೆಲಸ ಆಗುವುದು' ಎಂದರು.</p>
<p>ನರೇಂದ್ರಬಾಬು 'ಹೀಗೆ ಧರ್ಮಪ್ರಚಾರ ಮಾಡುವುದರ ಮೂಲಕ ಮುಂದೆ ನಮಗೆ ಏನು ಉಪಕಾರ ಆಗಬಹುದು ?' ಎಂದು ಪ್ರಶ್ನೆ ಮಾಡಿದರು. - ಸ್ವಾಮಿಾಜಿ: ನಮ್ಮ ದೇಶದಲ್ಲಿ ಇರುವುದು ಇದೊಂದು ವೇದಾಂತಧರ್ಮ ಮಾತ್ರ; ಪಾಶ್ಚಾತ್ಯ ನಾಗರಿಕತೆಯೊಡನೆ ಹೋಲಿಸಿ ನೋಡಿದರೆ ನಮಗೆ ಮತ್ತೇನೂ ಇಲ್ಲವೇ ಇಲ್ಲವೆಂದು ಹೇಳಬಹುದು. ಆದರೆ ಸಕಲ ಮತಗಳ ಮತ್ತು ಸಕಲ ಪಂಥಗಳ ಜನರಿಗೂ ಧರ್ಮಲಾಭದಲ್ಲಿ ಸಮಾನ ಅಧಿಕಾರವನ್ನು ಕೊಡುವ ಈ ಸಾರ್ವಭೌಮಿಕ ವೇದಾಂತವಿದೆಯೆಲ್ಲಾ, ಇದರ ಪ್ರಚಾರದಿಂದ ಪಾಶ್ಚಾತ್ಯ ನಾಗರಿಕ ಜಗತ್ತಿಗೆ, ಭರತ ಖಂಡದಲ್ಲಿ ಒಂದಾನೊಂದು ಕಾಲದಲ್ಲಿ ಎಂಥ ಆಶ್ಚರ್ಯಕರವಾದ ಧರ್ಮಭಾವದ ಸ್ಫೂರ್ತಿಯುಂಟಾಗಿತ್ತು ಮತ್ತು ಈಗಲೂ ಇದೆ ಎಂಬುದು ಗೊತ್ತಾಗುತ್ತದೆ. ಈ ಮತದ ಪ್ರಚಾರದಿಂದ ಪಾಶ್ಚಾತ್ಯ ಜನರಿಗೆ ನಮ್ಮ ವಿಷಯದಲ್ಲಿ ಗೌರವವೂ ಸಹಾನುಭೂತಿಯೂ . ಉಂಟಾದರೆ ಒಂದುಕಡೆ ನಾವು ಅವರಿಂದ ಐಹಿಕ ಜೀವನಕ್ಕೆ ಬೇಕಾದ ವಿಜ್ಞಾನ</p>
<p>ಡು ಜೀವನ ಸಂಗ್ರಾಮದಲ್ಲಿ ಹೆಚ್ಚು ಚುರುಕಿನಿಂದ ಕೆಲಸ ಮಾಡುವೆವು. ಮತ್ತೊಂದು ಕಡೆ ಅವರು ನಮ್ಮಿಂದ ವೇದಾಂತ ಮತವನ್ನು ಕಲಿತು ಪಾರಮಾರ್ಥಿಕವಾದ ಕಲ್ಯಾಣವನ್ನು ಪಡೆಯುವರು.</p>
<p>ನರೇಂದ್ರಬಾಬು: ಹೀಗೆ ಕೊಳು ಕೊಡುಗೆಗಳಿಂದ ಯಾವುದಾದರೂ ಒಂದು ವಿಧವಾದ ರಾಜಕೀಯ ಉನ್ನತಿಯುಂಟಾಗುವ ಪ್ರತ್ಯಾಶೆಯುಂಟೆ ? ಎಂದು ಕೇಳಿದರು.</p>

<!-- 349-8/0008-->
<p>ಸ್ವಾಮೀಜಿ ಹೀಗೆ ಉತ್ತರ ಕೊಟ್ಟರು: ಅವರು, ಪಾಶ್ಚಾತ್ಯರು ಮಹಾ ಪರಾಕ್ರಮಶಾಲಿಯಾದ ವಿರೋಚನನ ಸಂತಾನದವರು. ಅವರ ಸಾಮರ್ಥ್ಯದಿಂದ ಪಂಚಭೂತಗಳೂ ಆಟದ ಬೊಂಬೆಗಳಂತೆ ಕೆಲಸ ಮಾಡುತ್ತವೆ; ಅವರೊಡನೆ ಸೆಣಸಿ ಈ ಸ್ಕೂಲ ಪಾಂಚಭೌತಿಕ ಶಕ್ತಿಯನ್ನು ಪ್ರಯೋಗಿಸಿಯೇ ಸ್ವತಂತ್ರರಾಗುತ್ತೇವೆಂದು ನೀವು ತಿಳಿದುಕೊಂಡಿದ್ದರೆ ಅದು ದೊಡ್ಡ ತಪ್ಪು. ಹಿಮಾಲಯದ ಮುಂದೆ ಒಂದು ಸಾಮಾನ್ಯವಾದ ಕಲ್ಲಿನ ಚೂರು ಹೇಗೊ ಈ ಶಕ್ತಿಪ್ರಯೋಗ ಕುಶಲತೆಯಲ್ಲಿ ಅವರಿಗೂ ನಮಗೂ ಅಷು ಭೇದ, ನನ್ನ ಅಭಿಪ್ರಾಯವೇನು ಬಲ್ಲಿರಾ? ನಾವು ಈ ರೀತಿಯಲ್ಲಿ ವೇದಾಂತೋ ಧರ್ಮದ ಗೂಢ ರಹಸ್ಯವನ್ನು ಪಾಶ್ಚಾತ್ಯ ಜಗತ್ತಿನಲ್ಲಿ ಪ್ರಚಾರ ಮಾಡಿ ಆ ಮಹಾ ಶಕ್ತಿಶಾಲಿಗಳ ವಿಶ್ವಾಸವನ್ನೂ, ಸಹಾನುಭೂತಿಯನ್ನೂ ಆಕರ್ಷಣೆ ಮಾಡಿಕೊಂಡು ಧಾರ್ಮಿಕ ವಿಚಾರದಲ್ಲಿ ಬಹುಕಾಲ ಅವರಿಗೆ ಗುರುಸ್ಥಾನದಲ್ಲಿರುವವು; ಅವರೂ ಇಹಲೋಕದ ನಾನಾ ವಿಷಯಗಳಲ್ಲಿ ನಮಗೆ ಗುರುಗಳಾಗಿರುವರು. ಧರ್ಮವೆಂಬ ಪದಾರ್ಥವನ್ನು ಅವರ ಕೈಗೆ ಹಾಕಿಬಿಟ್ಟು, ಭಾರತೀಯರು ಎಂದು ಪಾಶ್ಚಾತ್ಯರ ಪದತಲದಲ್ಲಿ ಧರ್ಮವನ್ನು ಕಲಿಯಲು ಕುಳಿತುಕೊಳ್ಳುವರೊ ಅಂದೆ ಈ ಅಧಃಪತಿತರಾದ ಜನರ ರಾಷ್ಟ್ರೀಯತ್ವವು ಸತ್ತಂತಾಗುವುದು. ಒಟ್ಟಿಗೆ ಅರಚುತ್ತ ಅವರನ್ನು 'ಇದು ಕೊಡಿ' 'ಅದು ಕೊಡಿ' ಎಂದು ಕೇಳುತ್ತಿದ್ದರೆ ಏನೂ ಆಗುವುದಿಲ್ಲ. ಈ ಕೊಟ್ಟು ತೆಗೆದುಕೊಳ್ಳುವ ಕಾರ್ಯದ ಮೂಲಕ ಯಾವಾಗ ಎರಡು ಪಕ್ಷದವರಲ್ಲಿಯೂ ಗೌರವವೂ ಸಹಾನುಭೂತಿಯೂ ಪ್ರಬಲವಾಗಿ ನಿಲ್ಲುತ್ತದೋ ಆಗ ಗದ್ದಲ ನಿಲ್ಲುವುದು. ಅವರು ತಾವೇ ಎಲ್ಲವನ್ನೂ ಮಾಡುವರು. ಹೀಗೆ ಧಾರ್ಮಿಕ ಚರ್ಚೆಯಿಂದಲೂ ವೇದಾಂತ ಧರ್ಮದ ಅತಿಶಯವಾದ ಪ್ರಚಾರದಿಂದಲೂ ಆ ದೇಶ ಮತ್ತು ಪಾಶ್ಚಾತ್ಯ ದೇಶ ಎರಡಕ್ಕೂ ವಿಶೇಷ ಲಾಭವಾಗುವುದೆಂದು ನನ್ನ ನಂಬುಗೆ. ಇದರೊಡನೆ ಹೋಲಿಸಿ ನೋಡಿದರೆ ರಾಜನೀತಿ ವಿಷಯಕವಾದ ಚರ್ಚೆ ಗೌಣ ಮಾರ್ಗವೆಂದು ತೋರುವುದು. ನಾನು ಈ ನಂಬುಗೆಯನ್ನು ಕಾರ್ಯರೂಪವಾಗಿ ಪರಿಣಾಮಗೊಳಿಸುವುದಕ್ಕಾಗಿಯೇ ನನ್ನ ಜೀವನವನ್ನು ಅರ್ಪಿಸುವೆನು. ಭರತಖಂಡಕ್ಕೆ ಮತ್ತಾವುದಾದರೂ ವಿಧದಲ್ಲಿ ಮಂಗಳವಾಗುವುದೆಂದು ತಾವು ತಿಳಿದುಕೊಂಡಿದ್ದರೆ ನೀವು ಬೇರೆ ವಿಧದಲ್ಲಿ ಕೆಲಸಮಾಡುತ್ತಾ ಹೋಗಿ.</p>
<p>ನರೇಂದ್ರಬಾಬು ಸ್ಯಾಮಾಜಿಯವರ ಮಾತಿಗೆ ಪ್ರತಿ ಹೇಳದೆ ಒಪ್ಪಿಕೊಂಡು ಸ್ವಲ್ಪ ಹೊತ್ತಿನ ಮೇಲೆ ಎದ್ದು ಹೊರಟುಹೋದರು. ಶಿಷ್ಯನು ಸ್ವಾಮಿಗಳ ಪೂರ್ವೋಕ್ತವಾದ ಮಾತನ್ನೆಲ್ಲಾ ಕೇಳಿ ಸ್ಪಂಭೀಭೂತನಾಗಿ ಅವರ ದೀಪ್ತವಾದ ಮೂರ್ತಿಯ ಕಡೆಗೆ ಎವೆಯಿಕ್ಕದೆ ನೋಡುತ್ತಿದ್ದನು.</p>
<p>ನರೇಂದ್ರಬಾಬುಗಳು ಹೊರಟುಹೋದ ಮೇಲೆ, ಗೋರಕ್ಷಣಾ ಸಭೆಗಾಗಿ ಕೆಲಸಮಾಡುತ್ತಿದ್ದ ಪ್ರಚಾರಕನೊಬ್ಬನು ಸ್ವಾಮಿಜಿಯವರ ದರ್ಶನಕ್ಕಾಗಿ ಬಂದನು. ಅವನ ವೇಷಭೂಷಾದಿಗಳು ಪೂರ್ತಿಯಾಗಿ ಅಲ್ಲದಿದ್ದರೂ ಬಹಳಮಟ್ಟಿಗೆ ಸಂನ್ಯಾಸಿಗಳ ಹಾಗೆ; ತಲೆಗೆ ಕಾವಿಯ ಬಣ್ಣದ ರುಮಾಲು; ನೋಡಿದ ಕೂಡಲೆ ಉತ್ತರ ಹಿಂದೂಸ್ಥಾನದವನೆಂದು ಹೇಳಬಹುದು. ಈ ಗೋರಕ್ಷಾ ಪ್ರಚಾರಕನು ಬಂದಿದ್ದ</p>

<!-- 349-8/0009-->

<p>ವರ್ತಮಾನವನ್ನು ಕೇಳಿ ಸ್ವಾಮಿಜಿ ಬೈಠಕ್ ಖಾನೆಗೆ ಬಂದರು. ಪ್ರಚಾರಕನು ಸ್ವಾಮಿಾಜಿಯನ್ನು ಅಭಿವಂದಿಸಿ ಗೋಮಾತೆಯ ಒಂದು ಚಿತ್ರವನ್ನು ಅವರಿಗೆ ಸಮರ್ಪಿಸಿದನು. ಸ್ವಾಮಿಾಜಿ ಅದನ್ನು ತೆಗೆದುಕೊಂಡು ಹತ್ತಿರದಲ್ಲಿದ್ದ ಒಬ್ಬರ ಕೈಯಲ್ಲಿ ಕೊಟ್ಟು ಆತನೊಡನೆ ಮುಂದೆ ಹೇಳುವಂತೆ ಸಂಭಾಷಣೆಯನ್ನು ಮಾಡಿದರು.</p>
<p>ಸ್ವಾಮಿಜಿ: ತಮ್ಮ ಸಭೆಯ ಉದ್ದೇಶವೇನು?</p>
<p>ಪ್ರಚಾರಕ: ನಮ್ಮ ದೇಶದ ಗೋಮಾತೆಯನ್ನು ಕಟುಕರ ಕೈಯಿಂದ ತಪ್ಪಿಸಿ ಕಾಪಾಡುತ್ತಿದ್ದೇವೆ. ಅಲ್ಲಲ್ಲಿ ಪಿಂಜರಾಪೋಲುಗಳು ಸ್ಥಾಪಿಸಲ್ಪಟ್ಟಿವೆ. ಅವುಗಳಲ್ಲಿ ಖಾಯಿಲೆಯ, ಕೈಲಾಗದ ಮತ್ತು ಕಟುಕರಿಂದ ಕೊಂಡುತಂದ ಗೋಮಾತೆಯರನ್ನು ರಕ್ಷಿಸುತ್ತೇವೆ.</p>
<p>ಸ್ವಾಮಿಾಜಿ: ಇದು ಬಹು ಒಳ್ಳೆಯ ಕೆಲಸ; ತಮ್ಮ ಸಂಪಾದನೆಗೆ ಮಾರ್ಗ?</p>
<p>ಪ್ರಚಾರಕ: ದಯಾಪರರಾದ ತಮ್ಮಂಥವರು ಏನಾದರೂ ಕೊಡುತ್ತಾರೆಯಲ್ಲ, ಅದರಿಂದಲೇ ಸಭೆಯ ಈ ಕಾರ್ಯ ನಡೆಯುವುದು.</p>
<p>ಸ್ವಾಮಿಾಜಿ: ನಿಮ್ಮ ಹತ್ತಿರ ಮೂಲಧನ ಎಷ್ಟು ರೂಪಾಯಿ ಇದೆ ?</p>
<p>ಪ್ರಚಾರಕ : ಮಾರವಾಡಿ ವರ್ತಕರು ಈ ಕಾರ್ಯಕ್ಕೆ ಒಳ್ಳೆಯ ಪೋಷಕರಾಗಿದ್ದಾರೆ. ಅವರು ಈ ಸತ್ಕಾರ್ಯಕ್ಕಾಗಿ ಹೆಚ್ಚು ದ್ರವ್ಯವನ್ನು ಕೊಟ್ಟಿದ್ದಾರೆ.</p>
<p>ಸ್ವಾಮಿಾಜಿ: ಮಧ್ಯ ಹಿಂದೂಸ್ಥಾನದಲ್ಲಿ ಎಂಥ ಭಯಂಕರವಾದ ಕ್ಷಾಮ ಬಂದಿದೆ! ಹೊಟ್ಟೆಗಿಲ್ಲದೆ ಒಂಬತ್ತು ಲಕ್ಷ ಜನರು ಸತ್ತುಹೋದರೆಂದು ಇಂಡಿಯಾ ಸರ್ಕಾರದವರು ಪಟ್ಟಿ ಕೊಟ್ಟಿದ್ದಾರೆ. ನಿಮ್ಮ ಸಭೆ ಈ ದುರ್ಭಿಕ್ಷಕಾಲದಲ್ಲಿ ಏನಾದರೂ ಸಹಾಯ ಮಾಡುವುದಕ್ಕೆ ಏರ್ಪಾಡು ಮಾಡಿದೆಯೇನು?</p>
<p>ಪ್ರಚಾರಕ: ನಾವು ದುರ್ಭಿಕ್ಷ ಮೊದಲಾದುವುಗಳಲ್ಲಿ ಸಹಾಯ ಮಾಡುವುದಿಲ್ಲ. ಕೇವಲ ಗೋಮಾತೆಯ ರಕ್ಷಣೆಗೆ ಈ ಸಭೆ ಸ್ಥಾಪಿಸಲ್ಪಟ್ಟಿರುವುದು.</p>
<p>ಸ್ವಾಮಿಜಿ: ಅಣ್ಣ ತಮ್ಮಂದಿರಾದ ನಿಮ್ಮ ದೇಶದ ಜನರು ಲಕ್ಷಗಟ್ಟಲೆ ಮೃತ್ಯುವಿನ ಬಾಯಲ್ಲಿ ಬೀಳುತ್ತಿರಲು, ಕೈಯಲ್ಲಾಗುತ್ತಿದ್ದರೂ ಇಂಥ ಭಯಂಕರವಾದ ದುಷ್ಕಾಲದಲ್ಲಿ ಅವರಿಗೆ ಅನ್ನ ಕೊಟ್ಟು ಸಹಾಯ ಮಾಡುವುದು ಯುಕ್ತವೆಂಬುದು ಮನಸ್ಸಿಗೆ ತೋರಲಿಲ್ಲವೋ?</p>
<p>ಪ್ರಚಾರಕ: ಇಲ್ಲ; ಜನರ ಕರ್ಮಫಲದಿಂದ, ಪಾಪದಿಂದ ಈ ಕ್ಷಾಮಬಂದಿದೆ; ಕರ್ಮಕ್ಕೆ ತಕ್ಕ ಫಲವಾಗಿದೆ.</p>
<p>ಪ್ರಚಾರಕನ ಮಾತನ್ನು ಕೇಳಿ ಸ್ವಾಮಿಾಜಿಯ ಆ ವಿಶಾಲವಾದ ಕಣ್ಣುಗಳಲ್ಲಿ ಬೆಂಕಿಯ ಕಿಡಿಗಳು ಉದುರುವಂತೆ ಕಂಡಿತು; ಮುಖ ಕೆಂಪಗಾಯಿತು. ಆದರೆ ಮನಸ್ಸಿನ ಭಾವವನ್ನು ಅದುಮಿಕೊಂಡು ಹೇಳಿದ್ದೇನೆಂದರೆ: ಯಾವ ಸಭಾ ಸಮಿತಿಗಳು ಮನುಷ್ಯರಲ್ಲಿ ಸಹಾನುಭೂತಿಯನ್ನು ತೋರಿಸದೆ, ತಮ್ಮ ಅಣ್ಣತಮ್ಮಂದಿರು ಹೊಟ್ಟೆ ಗಿಲ್ಲದೆ ಸಾಯುತ್ತಿದ್ದಾರೆಂದು ನೋಡಿಯೂ ಅವರ ಜೀವವನ್ನು ಉಳಿಸುವುದಕ್ಕಾಗಿ</p>

<!-- 349-8/0010-->
<p>ಒಂದು ತುತ್ತು ಅನ್ನವನ್ನೂ ಕೊಡದೆ ಪಶುಪಕ್ಷಿಗಳ ರಕ್ಷಣೆಗಾಗಿ ರಾಶಿ ರಾಶಿ ಅನ್ನವನ್ನು ದಾನಮಾಡುತ್ತವೆಯೋ, ಅವುಗಳೊಡನೆ ನನಗೆ ಸ್ವಲ್ಪವೂ ಸಹಾನುಭೂತಿಯಿಲ್ಲ. ಅವುಗಳಿಂದ ಸಮಾಜಕ್ಕೆ ಹೆಚ್ಚು ಉಪಕಾರವಾಗುತ್ತದೆಂದು ನಾನು ನಂಬುವುದಿಲ್ಲ. ಕರ್ಮಫಲದಿಂದ ಜನರು ಸಾಯುತ್ತಾರೆ ! ಹೀಗೆ ಕರ್ಮದ ನೆವವನ್ನು ಹೇಳುವುದಾದರೆ ಜಗತ್ತಿನಲ್ಲಿ ಯಾವ ವಿಷಯದಲ್ಲಿಯೂ ಕೆಲಸಮಾಡುವುದೇ ನಿಷ್ಪಯೋಜಕವೆಂದು ಒಟ್ಟಿಗೆ ನಿಶ್ಚಯಿಸಬಹುದು. ನಿಮ್ಮ ಪಶುರಕ್ಷಣೆಯ ಕೆಲಸವೂ ಆಮೇಲೆ ನಡೆಯುವು ದಿಲ್ಲ. ಈ ಕೆಲಸದ ವಿಚಾರದಲ್ಲಿಯೂ 'ಗೋಮಾತೆಗಳು ತಮ್ಮ ತಮ್ಮ ಕರ್ಮಫಲ ದಿಂದಲೇ ಕಟುಕರ ಕೈಗೆ ಹೋಗುತ್ತವೆ ಮತ್ತು ಸಾಯುತ್ತವೆ; ಆದ್ದರಿಂದ ಅದಕ್ಕೆ ನಾವು ಏನೂ ಮಾಡಬೇಕಾದ ಆವಶ್ಯಕತೆ ಇಲ್ಲ' ಎಂದು ಹೇಳಬಹುದು.</p>
<p>ಪ್ರಚಾರಕನು ಸ್ವಲ್ಪ ಅಪ್ರತಿಭನಾಗಿ ಹೇಳಿದ್ದೇನೆಂದರೆ: ತಾವು ಹೇಳುವುದೇನೋ ನಿಜ; ಆದರೆ 'ಹಸು ನಮಗೆ ತಾಯಿ'ಯೆಂದು ಶಾಸ್ತ್ರ ಹೇಳುತ್ತದೆ.</p>
<p>ಸ್ವಾಮಿಜಿ ನಗುತ್ತ ನಗುತ್ತ: ಹಸು ನಮ್ಮ ತಾಯಿಯೆಂಬುದನ್ನು ನಾನು ಅರ್ಥಮಾಡಿಕೊಂಡಿದ್ದೇನೆ - ಇಲ್ಲದಿದ್ದರೆ ಇಂಥ ಧನ್ಯರಾದ ಪುತ್ರರನ್ನೆಲ್ಲಾ ಇನ್ನು ಯಾರು ಹತ್ತಾರು ?</p>
<p>ಆ ಹಿಂದೂಸ್ಥಾನಿ ಪ್ರಚಾರಕನು ಈ ವಿಷಯದಲ್ಲಿ ಮತ್ತೇನನ್ನೂ ಹೇಳದೆ - (ಸ್ವಾಮಿಾಜಿ ವ್ಯಂಗ್ಯವಾಗಿ ಅಪಹಾಸ್ಯ ಮಾಡಿದ್ದನ್ನು ಆತನು ಅರ್ಥಮಾಡಿಕೊಳ್ಳಲಾರದೆ ಹೋದನೆಂದು ತೋರುತ್ತದೆ) - ಸ್ವಾಮಿಾಜಿಯನ್ನು ಕುರಿತು ಈ ಸಭೆಗಾಗಿ ಅವರಿಂದ ತಾನು ಏನನ್ನಾದರೂ ಬೇಡುವುದಾಗಿ ತಿಳಿಸಿದನು. - ಸ್ವಾಮಿಾಜಿ: ನಾನು ಸಂನ್ಯಾಸಿ; ಭಿಕ್ಷು; ನಿಮಗೆ ಸಹಾಯ ಮಾಡುವುದಕ್ಕೆ ನಾನು ಹಣವನ್ನು ಎಲ್ಲಿಂದ ತರಲಿ? ನನ್ನ ಕೈಯಲ್ಲಿ ಏನಾದರೂ ಯಾವಾಗಲಾದರೂ ಹಣವಿದ್ದರೆ ಅದನ್ನು ಮೊದಲು ಮನುಷ್ಯ ಸೇವೆಯಲ್ಲಿ ವೆಚ್ಚ ಮಾಡುತ್ತೇನೆ; ಮನುಷ್ಯನನ್ನು ಮೊದಲು ಬದುಕಿಸಿಕೊಳ್ಳಬೇಕು - ಅನ್ನದಾನ, ವಿದ್ಯಾದಾನ, ಧರ್ಮದಾನಗಳನ್ನು ಮಾಡಬೇಕು. ಇದೆಲ್ಲವನ್ನೂ ಮಾಡಿ ಹಣ ಮಿಕ್ಕರೆ, ಆಗ ನಿಮ್ಮ ಸಭೆಗೆ ಏನಾದರೂ ಸ್ವಲ್ಪ ಕೊಡುವುದಕ್ಕೆ ಬಂದೇನು... - ಈ ಮಾತನ್ನು ಕೇಳಿ ಪ್ರಚಾರಕ ಮಹಾಶಯನು ಸ್ವಾಮಿಗಳಿಗೆ ನಮಸ್ಕರಿಸಿ ಹೊರಟುಹೋದನು. ಆಗ ಸ್ವಾಮಿಾಜಿ ನಮಗೆ ಹೇಳುವುದಕ್ಕೆ ಮೊದಲು ಮಾಡಿದರು - "ಆತನು ಹೇಳಿದ್ದೇನು ! ಕರ್ಮಫಲದಿಂದ ಮನುಷ್ಯರು ಸತ್ತುಹೋಗುತ್ತಾರೆ, ಅವರಿಗೆ ದಯೆ ತೋರಿಸಿದರೆ ಆಗುವುದೇನು - ಎಂದು ಹೇಳಿದನಲ್ಲವೆ? ದೇಶವು ತೀರ ಹೀನಸ್ಥಿತಿಗೆ ಬಂದಿದೆಯೆಂಬುದಕ್ಕೆ ಇದು ದೊಡ್ಡ ಸಾಕ್ಷಿಯಾಗಿದೆ. ನಿಮ್ಮ ಹಿಂದೂ ಧರ್ಮದ ಕರ್ಮವಾದವು ಎಲ್ಲಿಗೆ ಬಂದು ನಿಂತುಕೊಂಡಿದೆ ನೋಡಿದಿ ? ಮನುಷ್ಯರ ಕಷ್ಟಕ್ಕಾಗಿ ಅನುಕಂಪದಿಂದ ದುಃಖಿಸದ ಮನುಷ್ಯನಿದ್ದರೆ ಅಂಥವನು ಮನುಷ್ಯನೇ?'' - ಈ ಮಾತುಗಳನ್ನು ಆಡುತ್ತ ಆಡುತ್ತ ಸ್ವಾವಾ -3ಯ ದೇಹವು ಚಿತ್ತಕ್ಕೊಭದಿಂದಲೂ ದುಃಖದಿಂದಲೂ ನಡುಗತೊಡಗಿತು.</p>

<!-- 349-8/0011-->

<p>ಅನಂತರ ಸ್ವಾಮಿಜಿ ಧೂಮಪಾನ ಮಾಡುತ್ತಾ ಶಿಷ್ಯನನ್ನು ಕುರಿತು ಪುನಃ ಬಂದು ನನ್ನನ್ನು ನೋಡು ಎಂದು ಹೇಳಿದರು. - ಶಿಷ್ಯ : ತಾವು ಎಲ್ಲಿರುತ್ತೀರಿ? ಯಾರೋ ದೊಡ್ಡ ಮನುಷ್ಯರ ಮನೆಯಲ್ಲಿ ಇರುತ್ತೀರಿ ಎಂದು ತೋರುತ್ತದೆ. ಅಲ್ಲಿಗೆಲ್ಲಾ ನಾನು ಬರಬಹುದೆ?</p>
<p>ಸ್ವಾಮಿಜಿ: ಸದ್ಯದಲ್ಲಿ ನಾನು ಆಲಂಬಜಾರ್‌ ಮಠದಲ್ಲಿ ಸ್ವಲ್ಪ ಕಾಲ, ಗೋಪಾಲಲಾಲ ಶೀಲರ ತೋಟದಲ್ಲಿರುವ ಮನೆಯಲ್ಲಿ ಸ್ವಲ್ಪ ಕಾಲ ಇರುತ್ತೇನೆ. ನೀನು ಅಲ್ಲಿಗೆ ಬರಬಹುದು. - ಶಿಷ್ಯ : ಮಹಾಶಯರೇ, ತಮ್ಮ ಜೊತೆಯಲ್ಲಿ ಯಾರೂ ಇಲ್ಲದಾಗ ಮಾತನಾಡ ಬೇಕೆಂದು ತುಂಬಾ ಆಶೆಯಿದೆ.. - ಸ್ವಾಮಿಜಿ: ಹಾಗೇ ಆಗಲಿ, ಒಂದು ದಿನ ರಾತ್ರಿ ಬಂದುಬಿಡು. ಬರಿಯ ವೇದಾಂತ ವಿಚಾರವೇ ಆಗಲಿ!</p>
<p>ಶಿಷ್ಯ : ಮಹಾಶಯರೇ! ತಮ್ಮೊಡನೆ ಕೆಲವು ಇಂಗ್ಲಿಷ್ ಮತ್ತು ಅಮೆರಿಕನ್ ಜನರು ಬಂದಿದ್ದಾರೆಂದು ಕೇಳಿದೆ; ಅವರು ನನ್ನ ವೇಷಭೂಷಣಗಳನ್ನೂ ಮಾತು ಕಥೆಗಳನ್ನೂ ನೋಡಿ ಅಸಮಾಧಾನ ಪಟ್ಟುಕೊಳ್ಳುವುದಿಲ್ಲವಷ್ಟೆ?</p>
<p>ಸ್ವಾಮಿಾಜಿ: ಅವರೂ ಮನುಷ್ಯರೆ; ಅದರಲ್ಲಿಯೂ ವೇದಾಂತ ಧರ್ಮನಿಷ್ಠರು; ನಿನ್ನೊಡನೆ ಮಾತನಾಡುವ ವಿಷಯದಲ್ಲಿ ಅವರಿಗೆ ಸಂತೋಷವೆ.</p>
<p>ಶಿಷ್ಯ : ಮಹಾಶಯರೇ, ವೇದಾಂತ ಎಂಬುದು ಎಲ್ಲಾ ಭಾಗದಲ್ಲಿಯೂ ಅಧಿಕಾರಿಗಳಾಗಿರುವವರಿಗೆ ಬರತಕ್ಕದ್ದು. ಅದು ನಿಮ್ಮ ಪಾಶ್ಚಾತ್ಯ ಶಿಷ್ಯರಿಗೆ ಬಂದದ್ದು ಹೇಗೆ ? ಶಾಸ್ತ್ರದಲ್ಲಿ ವೇದ ವೇದಾಂತಗಳನ್ನು ವ್ಯಾಸಂಗಮಾಡಿ, ಪ್ರಾಯಶ್ಚಿತ್ತಗಳನ್ನು ಮಾಡಿಕೊಂಡು, ನಿತ್ಯನೈಮಿತ್ತಿಕ ಕರ್ಮಾನುಷ್ಠಾನಗಳನ್ನು ಆಚರಿಸುತ್ತ, ಆಹಾರ ವಿಹಾರಗಳಲ್ಲಿ ವಿಶೇಷವಾಗಿ ಸಂಯಮವುಳ್ಳವನಾಗಿದ್ದು, ಅದರಲ್ಲಿಯೂ ಸಾಧನ ಚತುಷ್ಟಯ ಸಂಪನ್ನನಾಗಿರದ ಹೊರತು ವೇದಾಂತಕ್ಕೆ ಅಧಿಕಾರಿಯಾಗುವುದಿಲ್ಲ - ಎಂದು ಹೇಳಿದೆ. ತಮ್ಮ ಪಾಶ್ಚಾತ್ಯ ಶಿಷ್ಯರಲ್ಲಿ ಪ್ರತಿಯೊಬ್ಬರೂ ಅಬ್ರಾಹ್ಮಣರು; ಆದ್ದರಿಂದ ಆಹಾರ ವಿಹಾರಗಳಲ್ಲಿ ಅನಾಚಾರಿಗಳು; ಅವರು ವೇದಾಂತ ಮತವನ್ನು ತಿಳಿದುಕೊಂಡದ್ದು ಹೇಗೆ ? :</p>
<p>ಸ್ವಾಮಿಾಜಿ: ಅವರೊಡನೆ ಮಾತನಾಡಿ ನೋಡಿದರೆ ಆಗ ಗೊತ್ತಾಗುತ್ತದೆ, ಅವರು ವೇದಾಂತವನ್ನು ತಿಳಿದುಕೊಂಡಿದ್ದಾರೆಯೋ ಇಲ್ಲವೋ ಎಂಬುದು.</p>
<p>ಪ್ರಾಯಶಃ ಇಷ್ಟು ಹೊತ್ತಿಗೆ, ಶಿಷ್ಯನು ಒಬ್ಬ ನಿಷ್ಠಾವಂತನೂ ಆಚಾರಶೀಲನೂ ಆದ ಹಿಂದುವೆಂದು ಸ್ವಾಮಿಾಜಿ ಗ್ರಹಿಸಿದ್ದರು. ಅನಂತರ ಅವರು ಕೆಲವರು ರಾಮಕೃಷ್ಣ ಭಕ್ತರೊಡನೆ ಬಾಗಬಜಾರಿನ ಶ್ರೀಯುತ ಬಲರಾಮಬಸು ಮಹಾಶಯರ ಮನೆಗೆ ಹೋದರು. ಶಿಷ್ಯನು ವಟತಲದಲ್ಲಿ ವಿವೇಕಚೂಡಾಮಣಿ'ಯ ಒಂದು ಪ್ರತಿಯನ್ನು ಕೊಂಡುಕೊಂಡು ದರ್ಜಿಯ ಮೊಹಲ್ಲೆಯಲ್ಲಿದ್ದ ತನ್ನ ಮನೆಯ ಕಡೆಗೆ ಹೋದನು.</p>

<!-- 349-8/0012-->
<p>ಅಧ್ಯಾಯ ೨*</p>
<p>ಸ್ಥಳ : ಕಲ್ಕತ್ತೆಯಿಂದ ಕಾಶೀಪುರಕ್ಕೆ ಹೋಗುವ ದಾರಿ ಮತ್ತು ಗೋಪಾಲಲಾಲ ಶೀಲರ ತೋಟ,</p>
<p>ವರ್ಷ: ಕ್ರಿ.ಶ. ೧೮೯೭. ಸ್ವಾಮಿಾಜಿ ಈ ದಿನ ಶ್ರೀಯುತ ಗಿರೀಶಚಂದ್ರ ಘೋಷ ಮಹಾಶಯರ * * ಮನೆಯಲ್ಲಿ ಮಧ್ಯಾಹ್ನ ವಿಶ್ರಮಿಸಿಕೊಳ್ಳುತ್ತಿದ್ದರು. ಶಿಷ್ಯನು ಅಲ್ಲಿಗೆ ಹೋಗಿ ನಮಸ್ಕಾರ ಮಾಡಿದನು. ನೋಡಲಾಗಿ ಸಾಮಾಜಿ ಆಗ ಗೋಪಾಲಲಾಲ ಶೀಲರ ಉದ್ಯಾನಗ್ರಹಕ್ಕೆ ಹೋಗಲು ಸಿದ್ದರಾಗಿದ್ದರು. ಗಾಡಿ ಬಂದು ನಿಂತುಕೊಂಡಿತ್ತು. ಸ್ವಾಮಿಾಜಿ ಶಿಷ್ಯನನ್ನು ಕುರಿತು “ನನ್ನ ಜೊತೆಯಲ್ಲಿ ಬಾ ಹೋಗೋಣ'' ಎಂದರು. ಶಿಷ್ಯನು ಸಮ್ಮತಿಸಲು, ಸ್ವಾಮಿಜಿ ಅವನನ್ನು ಜೊತೆಯಲ್ಲಿ ಕರೆದುಕೊಂಡು ಗಾಡಿಯನ್ನು ಹತ್ತಿದರು. ಗಾಡಿ ಹೊರಟಿತು. ಚಿತ್ಪುರದ ರಸ್ತೆಗೆ ಬಂದಾಗ ಗಂಗಾದರ್ಶನವಾಗಲು ಒಡನೆಯೇ ಸ್ವಾಮಿಾಜಿ ತಮ್ಮಷ್ಟಕ್ಕೆ ತಾವೇ ರಾಗವಾಗಿ “ಗಂಗಾ ತರಂಗ ರಮಣೀಯ ಜಟಾ ಕಲಾಪಂ...' ಎಂಬುದಾಗಿ ಹೇಳುವುದಕ್ಕೆ ಮೊದಲು ಮಾಡಿದರು. ಶಿಷ್ಯನು ಬೆರಗಾಗಿ ಆ ಅದ್ಭುತವಾದ ಸ್ವರಲಹರಿಯನ್ನು ನಿಶ್ಯಬ್ದವಾಗಿ ಕೇಳುತ್ತಿದ್ದನು. ಹೀಗೆ ಸ್ವಲ್ಪ ಹೊತ್ತು ಕಳೆದ ಮೇಲೆ ಒಂದು ರೈಲ್ವೆ ಇಂಜಿನ್ ಗಾಡಿ ಚಿತ್ಪುರದ ಹೈಡ್ರಾಲಿಕ್ ಸೇತುವೆಯ ಕಡೆಗೆ ಹೋಗುತ್ತಿದ್ದುದನ್ನು ನೋಡಿ ಸ್ವಾಮಿಾಜಿ ಶಿಷ್ಯನನ್ನು ಕುರಿತು 'ನೋಡಿದೆಯಾ, ಹೇಗೆ ಸಿಂಹದ ಹಾಗೆ ಹೋಗುತ್ತಿದೆ !'' ಎಂದರು.</p>
<p>ಶಿಷ್ಯ : ಅದು ಕೇವಲ ಜಡ, ಅದರ ಹಿಂದೆ ಮನುಷ್ಯನ ಚೇತನ ಶಕ್ತಿ ಕೆಲಸ ಮಾಡದಿದ್ದರೆ ಅದು ನಡೆದೀತೆ? ಅದು ಹೀಗೆ ಹೋಗುವುದರಲ್ಲಿ ತನ್ನ ಮಹತ್ವವೇನಾದರೂ ಇದೆಯೇನು?</p>
<p>ಸ್ವಾಮಿಾಜಿ: ಚೇತನದ ಲಕ್ಷಣವೇನೆಂದು ಹೇಳಬಲ್ಲೆಯಾ?</p>
<p>ಶಿಷ್ಯ : ಏಕೆ ಮಹಾಶಯರೇ ! ಯಾವುದರಲ್ಲಿ ಬುದ್ಧಿಪೂರ್ವಕವಾದ ಕಾರ್ಯ ಕಂಡುಬರುತ್ತದೆಯೋ ಅದು ಚೇತನ.</p>
<p>ಸ್ವಾಮಿಾಜಿ: ಯಾವುದು ಪ್ರಕೃತಿಗೆ ವಿರೋಧವಾಗಿ ನಿಂತು ಪ್ರತಿಭಟಿಸುತ್ತದೆಯೋ ಅದೇ ಚೇತನ; ಅದರಲ್ಲಿಯೇ ಚೈತನ್ಯದ ವಿಕಾಸವಿರುತ್ತದೆ. ನೋಡು, ಒಂದು ಸಾಮಾನ್ಯವಾದ ಇರುವೆಯನ್ನು ಕೊಲ್ಲುವುದಕ್ಕೆ ಹೋಗು, ಅದೂ ಜೀವವನ್ನು ಉಳಿಸಿಕೊಳ್ಳುವುದಕ್ಕೆ ಒಂದು ಸಾರಿ ಎದುರು ಬೀಳುತ್ತದೆ. ಎಲ್ಲಿ ಕ್ರಿಯೆ ಅಥವಾ ಪುರುಷ ಪ್ರಯತ್ನ ಇದೆಯೋ, ಎಲ್ಲಿ ಎದುರುಬೀಳುವಿಕೆ ಇದೆಯೋ, ಅಲ್ಲಿಯೇ ಜೀವನ ಚಿಹ್ನ, ಅಲ್ಲಿಯೇ ಚೈತನ್ಯದ ವಿಕಾಸ. *<span class="en"> C.W. Vol. VI, P. 453 ** </span>ಕಲ್ಕತ್ತೆಯ ಸುವಿಖ್ಯಾತ ನಟರೂ, ನಾಟಕಕರ್ತರೂ, ರಾಮಕೃಷ್ಣರ ಭಕ್ತಾಗ್ರಣಿಗಳೂ ಆದ ಗಿರೀಶಚಂದ್ರ ಘೋಷರು.</p>

<!-- 349-8/0013-->

<p>ಶಿಷ್ಯ : ಮನುಷ್ಯನಿಗೂ ಮತ್ತು ಮನುಷ್ಯ ಜಾತಿಗೂ ಈ ನಿಯಮವು ಅನ್ವಯಿ ಸುತ್ತದೆಯ ಮಹಾಶಯರ ?</p>
<p>ಸ್ಯಾಮಾಜಿ: ಅನ್ವಯಿಸುತ್ತದೆಯೋ ಇಲ್ಲವೋ ಒಂದು ಸಾರಿ ಜಗತ್ತಿನ ಚರಿತ್ರೆಯನ್ನು ಓದಿ ನೋಡು; ನಿಮ್ಮನ್ನು ಬಿಟ್ಟು ಮಿಕ್ಕ ಎಲ್ಲಾ ದೇಶದ ಜನರಿಗೂ ಇದು ಅನ್ವಯಿಸುತ್ತದೆ. ನೀವು ಮಾತ್ರ ಪ್ರಪಂಚದಲ್ಲಿ ಈಗ ಜಡದ ಹಾಗೆ ಬಿದ್ದಿದ್ದೀರಿ. ನಿಮ್ಮನ್ನು ಮಂತ್ರಮುಗ್ಧರನ್ನಾಗಿ ಮಾಡಿಬಿಟ್ಟಿದ್ದಾರೆ: ಬಹಳ ಹಿಂದಿನ ಕಾಲದಿಂದಲೂ ಇತರರು ನಿಮಗೆ ನೀವು ಹೀನರು, ನಿಮಗೆ ಯಾವ ಶಕ್ತಿಯೂ ಇಲ್ಲ' ಎಂದು ಹೇಳುತ್ತ ಬಂದರು; ನೀವೂ ಅದನ್ನೇ ಕೇಳುತ್ತಾ ಈಗ ಒಂದು ಸಾವಿರ ವರ್ಷದಿಂದ ನಾವು ಹೀನರು, ಯಾವ ಕೆಲಸಕ್ಕೂ ಕೈಲಾಗದವರು' ಎಂದು ಭಾವಿಸಿಕೊಂಡಿರುವಿರಿ. ಭಾವಿಸಿಕೊಂಡು ಹಾಗೆಯೇ ಆಗಿರುವಿರಿ. (ತಮ್ಮ ಶರೀರವನ್ನು ತೋರಿಸಿ) ಈ ದೇಹವೂ ನಿಮ್ಮ ದೇಶದ ಮಣ್ಣಿನಿಂದಲೇ ತಾನೇ ಆಗಿದೆ? - ಆದರೆ ನಾನು ಮಾತ್ರ ಯಾವಾಗಲೂ ಹೀಗೆ ಭಾವಿಸಿಕೊಂಡಿಲ್ಲ. ಅದಕ್ಕೇ ನೋಡು ಈಶ್ವರನ ಇಚ್ಛೆಯಿಂದ, ಯಾರು ನನ್ನನ್ನು ಬಹುದಿವಸದಿಂದಲೂ ಕೀಳಾಗಿ ತಿಳಿಯುತ್ತಿದ್ದರೋ ಅವರೇ ದೇವರನ್ನು ಕಂಡರೆ ಹೇಗೋ ಹಾಗೆ ನನಗೆ ಗೌರವ ನೀಡಿದ್ದಾರೆ ಮತ್ತು ನೀಡುತ್ತಿದ್ದಾರೆ. ನೀವೂ ಹೀಗೆ ನಿಮ್ಮೊಳಗೆ ಅನಂತ ಶಕ್ತಿಯೂ, ಅಪಾರ ಜ್ಞಾನವೂ, ಅದಮ್ಯ ಉತ್ಸಾಹವೂ ಇದೆಯೆಂದು ಭಾವಿಸಿಕೊಂಡು ಒಳಗಿರುವ ಈ ಶಕ್ತಿಯನ್ನು ಎಬ್ಬಿಸಲು ಸಮರ್ಥರಾದರೆ ಆಗ ನೀವೂ ನನ್ನ ಹಾಗೆ ಆಗಬಲ್ಲಿರಿ. ಆ ಶಿಷ್ಯ : ಹೀಗೆ ಭಾವಿಸಿಕೊಳ್ಳುವುದಕ್ಕೆ ಶಕ್ತಿ ಎಲ್ಲಿದೆ ಮಹಾಶಯರೆ ? ಬಾಲ್ಯ ಕಾಲದಿಂದಲೂ ಈ ಮಾತುಗಳನ್ನು ಹೇಳಬೇಕು ಮತ್ತು ತಿಳಿಸಿಕೊಡಬೇಕು; ಅಂಥ ಶಿಕ್ಷಕ ಅಥವಾ ಗುರು ತಾನೆ ಎಲ್ಲಿದ್ದಾನೆ? ಓದು ಬರಹಗಳು ಈಗಿನ ಕಾಲದಲ್ಲಿ ಕೇವಲ ನೌಕರಿ ಸಂಪಾದಿಸುವುದಕ್ಕೋಸ್ಕರ – ಎಂಬ ಮಾತನ್ನೇ ನಾವು ಎಲ್ಲರಿಂದಲೂ ಕೇಳಿದ್ದೇವೆ ಮತ್ತು ಕಲಿತುಕೊಂಡಿದ್ದೇವೆ..</p>
<p>ಸ್ವಾಮಾಜಿ: ಅದಕ್ಕೆ ನಾವು ಬಂದಿರುವುದು - ಬೇರೆ ವಿಧವಾಗಿ ಹೇಳಿ ಕೊಡುವುದಕ್ಕೆ ಮತ್ತು ತೋರಿಸಿಕೊಡುವುದಕ್ಕೆ, ನೀವು ನನ್ನಿಂದ ಈ ತತ್ತ್ವವನ್ನು ಕಲಿತುಕೊಳ್ಳಿ, ತಿಳಿದುಕೊಳ್ಳಿ, ಅನುಭವಕ್ಕೆ ತಂದುಕೊಳ್ಳಿ. ಆಮೇಲೆ ಗ್ರಾಮ ಗ್ರಾಮಗಳಲ್ಲಿಯೂ ಊರು ಊರುಗಳಲ್ಲಿಯೂ ಹಳ್ಳಿ ಹಳ್ಳಿಗಳಲ್ಲಿಯೂ ಈ ಅಭಿಪ್ರಾಯವನ್ನು ತೆಗೆದುಕೊಂಡುಹೋಗಿ ಹರಡಿ. ಎಲ್ಲರ ಹತ್ತಿರಕ್ಕೂ ಹೋಗಿ, 'ಏಳಿ ಎಚ್ಚರಗೊಳ್ಳಿ, ಇನ್ನು ನಿದ್ದೆ ಮಾಡಬೇಡಿ; ಎಲ್ಲಾ ಅಭಾವಗಳನ್ನೂ ದುಃಖಗಳನ್ನೂ ನೀಗಿಸುವ ಶಕ್ತಿ ನಿಮ್ಮ ಒಳಗೇ ಇದೆ; ಈ ಮಾತನ್ನು ನಂಬಿ, ಹಾಗಾದರೇ ಈ ಶಕ್ತಿ ಉದ್ದುದ್ದವಾಗುತ್ತದೆ' ಎಂದು ಹೇಳಿ, ಈ ವಿಷಯವನ್ನು ಎಲ್ಲರಿಗೂ ಹೇಳಿ; ಮತ್ತು ಅದರ ಜೊತೆಗೆ ಸುಲಭವಾದ ಮಾತಿನಲ್ಲಿ ವಿಜ್ಞಾನ, ದರ್ಶನ, ಭೂಗೋಳ ಮತ್ತು ಚರಿತ್ರೆಗಳ ಮುಖ್ಯ ತತ್ತ್ವಗಳನ್ನು ಸಾಧಾರಣ ಜನರ ಮನಸ್ಸಿಗೆ ಅಂಟುವಂತೆ ತಿಳಿಸಿ. ನಾನು ಅವಿವಾಹಿತರಾದ ಯುವಕರನ್ನು ಸೇರಿಸಿ ಒಂದು ಕೇಂದ್ರವನ್ನು ಮಾಡುತ್ತೇನೆ - ಮೊದಲು ಅವರಿಗೆ ಶಿಕ್ಷಣವನ್ನು ಕೊಟ್ಟು ಆಮೇಲೆ</p>

<!-- 349-8/0014-->
<p>ಅವರ ಮೂಲಕ ಈ ಕೆಲಸವನ್ನು ಮಾಡಿಸುತ್ತೇನೆ - ಇದು ನಾನು ಮಾಡಬೇಕೆಂದಿರುವ ಏರ್ಪಾಡು. - ಶಿಷ್ಯ : ಆದರೆ, ಮಹಾಶಯರೆ ! ಹೀಗೆ ಮಾಡುವುದಕ್ಕೆ ಬಹಳ ಹಣ ಬೇಕಾಗುತ್ತದೆ; ಹಣವನ್ನು ಎಲ್ಲಿಂದ ತರುವಿರಿ?</p>
<p>ಸ್ವಾಮಿಾಜಿ: ಏನು ನೀನು ಹೇಳುವುದು ! ಮನುಷ್ಯನಿಂದ ತಾನೇ ರೂಪಾಯಿ ಆಗುವುದು? ರೂಪಾಯಿಯಿಂದ ಮನುಷ್ಯನಾಗುತ್ತಾನೆಂಬ ಮಾತನ್ನು ಯಾವಾಗಲಾದರೂ ಯಾರಿಂದಲಾದರೂ ಕೇಳಿದ್ದೀಯೇನು? ನೀವು ಬಾಯಲ್ಲಿ ಆಡುವುದೂ ಮನಸ್ಸಿನಲ್ಲಿ ಯೋಚಿಸುವುದೂ ಒಂದೇ ಆಗುವುದಾದರೆ, ಆಡುವ ಮಾತಿನಲ್ಲಿಯೂ ಮಾಡುವ ಕೆಲಸದಲ್ಲಿಯೂ ಒಂದೇ ಆಗುವುದಾದರೆ, ಆಗ ಹಣವು ತನ್ನಷ್ಟಕ್ಕೆ ತಾನೇ ನೀರಿನಂತೆ ನಿಮ್ಮ ಹತ್ತಿರ ಬಂದು ಸುರಿಯುವುದು.</p>
<p>ಶಿಷ್ಯ : ಒಳ್ಳೆಯದು ಮಹಾಶಯರೆ ! ಹಣ ಬಂತೆಂದು ಒಪ್ಪಿಕೊಳ್ಳೋಣ, ಮತ್ತು ತಾವು ಹಾಗೆ ಸತ್ಕಾರವನ್ನು ಕೈಕೊಂಡು ಮಾಡಿದರೆಂದೂ ಇಟ್ಟುಕೊಳ್ಳೋಣ; ಅದರಿಂದ ತಾನೆ ಆಗುವುದು ಏನು ? ಇದಕ್ಕೆ ಹಿಂದೆಯೂ ಎಷ್ಟೆಷ್ಟೋ ಜನ ಮಹಾಪುರುಷರು ಎಷ್ಟೆಷ್ಟೋ ಒಳ್ಳೆಯದನ್ನು ಮಾಡಿ ಹೋಗಿದ್ದಾರೆ - ಈಗ ಅದೆಲ್ಲಾ ಎಲ್ಲಿ ? ತಾವು ಮಾಡುವ ಕಾರ್ಯಕ್ಕೂ ಕಾಲಾಂತರದಲ್ಲಿ ಇಂಥ ಅವಸ್ಥೆಯೇ ಬರುವುದು; ಇದು ನಿಜ. ಹೀಗಿರಲು ಈ ವಿಧವಾದ ಪ್ರಯತ್ನದ ಆವಶ್ಯಕತೆ ಏನು? - ಸ್ವಾಮಿಾಜಿ: ಮುಂದೆ ಏನಾಗುತ್ತದೆ ಎಂಬುದನ್ನೇ ಯಾವಾಗಲೂ ಯೋಚಿಸುತ್ತಾ ಅದನ್ನು ನೋಡಿಕೊಂಡೇ ಯಾವ ಕೆಲಸವನ್ನೂ ಮಾಡುವುದಕ್ಕಾಗುವುದಿಲ್ಲ. ಯಾವುದು ಸತ್ಯ, ಸರಿಯೆಂದು ತಿಳಿದುಕೊಂಡಿದ್ದೀಯೋ ಅದನ್ನು ಈಗ ಮಾಡಿ ಹಾಕಿಬಿಡು; ಮುಂದೆ ಏನಾಗುತ್ತದೆ ಏನಾಗುವುದಿಲ್ಲ ಎಂಬುದನ್ನು ಏಕೆ ಯೋಚಿಸಬೇಕು ? ಜೀವನವಿರುವುದು ಕೆಲವು ವರ್ಷ - ಅದರಲ್ಲಿ ಫಲಾಫಲಗಳನ್ನು ಎಣಿಸುತ್ತಾ ಯಾವನಾದರೂ ಕೆಲಸ ಮಾಡುವುದು ಸಾಧ್ಯವೆ? ಫಲಾಫಲಗಳನ್ನು ಕೊಡತಕ್ಕವನು ಈಶ್ವರ ಒಬ್ಬನೆ; ಏನು ಬರಬೇಕಾದದ್ದಿದೆಯೋ ಅದನ್ನು ಕೊಡುತ್ತಾನೆ; ಆ ವಿಚಾರವನ್ನು ಕಟ್ಟಿಕೊಂಡು ನಿನಗೆ ಈಗ ಆಗಬೇಕಾದ್ದೇನು? ನೀನು ಆ ಕಡೆಗೆ ದೃಷ್ಟಿ ಇಡದೆ ಸುಮ್ಮನೆ ಕೆಲಸವನ್ನು ಮಾತ್ರ ಮಾಡಿಕೊಂಡು ಹೋಗು. * ಹೀಗೆ ಮಾತನಾಡುತ್ತಿರಲು, ಗಾಡಿ ಉದ್ಯಾನ ಗೃಹಕ್ಕೆ ತಲುಪಿತು. ಕಲ್ಕತ್ತೆಯಿಂದ ಅನೇಕ ಜನರು ಸ್ವಾಮೀಜಿಯವರ ದರ್ಶನಕ್ಕಾಗಿ ಆ ದಿವಸ ಈ ತೋಟಕ್ಕೆ ಬಂದರು. ಸ್ವಾಮಿಾಜಿ ಗಾಡಿಯಿಂದ ಇಳಿದು ಮನೆಯೊಳಕ್ಕೆ ಹೋಗಿ ಕುಳಿತರು. ಅವರೊಡನೆ ಮಾತಾಡುವುದಕ್ಕೆ ತೊಡಗಿದರು. ಸ್ವಾಮಿಾಜಿಯ ವಿಲಾಯಿತಿಯ ಶಿಷ್ಯರಾದ ಗುಡ್ವಿನ್ ಸಾಹೇಬರು ಸೇವೆಯೇ ಮೂರ್ತಿವೆತ್ತಂತೆ ಹತ್ತಿರದಲ್ಲಿ ನಿಂತುಕೊಂಡಿದ್ದರು. ಇದಕ್ಕೆ ಮುಂಚೆಯೇ ಅವರೊಡನೆ ಪರಿಚಯವಾಗಿದ್ದರಿಂದ ಶಿಷ್ಯನು ಅವರ ಹತ್ತಿರಕ್ಕೆ ಹೋದನು. ಇಬ್ಬರೂ ಸೇರಿ ಸ್ವಾಮಿಾಜಿ ವಿಷಯವಾಗಿ ನಾನಾ ಮಾತುಗಳಲ್ಲಿ ಪ್ರವೃತ್ತರಾದರು. ಸಂಜೆಯಾದ ಮೇಲೆ ಸ್ವಾಮಿಾಜಿ ಶಿಷ್ಯನನ್ನು ಕರೆದು 'ನೀನು ಕಠೋಪನಿಷತ್ತನ್ನು ಕಂಠಪಾಠಮಾಡಿದ್ದೀಯಾ' ಎಂದು ಕೇಳಿದರು.</p>

<!-- 349-8/0015-->
<p>ಭಾಗ ೧, 15 |</p>
<p>ಶಿಷ್ಯ : ಇಲ್ಲ ಮಹಾಶಯರೆ ! ಶಂಕರಭಾಷ್ಯದೊಡನೆ ಓದಿದ್ದೇನೆ ಅಷ್ಟೆ.</p>
<p>ಸ್ವಾಮಾಜಿ: ಉಪನಿಷತ್ತುಗಳಲ್ಲಿ ಇಂಥ ಸುಂದರವಾದ ಗ್ರಂಥ ಮತ್ತೊಂದು ಕಂಡುಬರುವುದಿಲ್ಲ. ಅದನ್ನು ನೀವು ಗಟ್ಟಿಮಾಡಿರಬೇಕೆಂದು ನನ್ನ ಅಪೇಕ್ಷೆ. ನಚಿಕೇತನ ಹಾಗೆ ಶ್ರದ್ಧೆ, ಸಾಹಸ, ವಿಚಾರ ಮತ್ತು ವೈರಾಗ್ಯವನ್ನು ಜೀವನದಲ್ಲಿ : ಸಂಪಾದಿಸುವ ಪ್ರಯತ್ನ ಮಾಡಿ; ಸುಮ್ಮನೆ ಓದಿದರೆ ಏನಾಗುತ್ತದೆ?</p>
<p>ಶಿಷ್ಯ : ಸೇವಕನಿಗೆ ಇದೆಲ್ಲಾ ಅನುಭವಕ್ಕೆ ಬರುವಂತೆ ಕೃಪೆಮಾಡಬೇಕು.</p>
<p>ಸ್ವಾಮಿಾಜಿ: ಪರಮಹಂಸರ ಮಾತನ್ನು ಕೇಳಿದ್ದೀಯಷ್ಟೆ? ಅವರು 'ಕೃಪೆಯ ಗಾಳಿ ಬೀಸುತ್ತಲೇ ಇರುತ್ತದೆ, ನೀನು ಮಾತ್ರ ನಿನ್ನ ದೋಣಿಯ ಪಟವನ್ನು ಎತ್ತಿ ಕಟ್ಟಬೇಕು' ಎಂದು ಹೇಳುತ್ತಿದ್ದರು. ಯಾರಾದರೂ ಏನಾದರೂ ಮಾಡಿಕೊಡುವುದಕ್ಕೆ ಸಾಧ್ಯವೇನಪ್ಪಾ? ಅವನವನ ಅದೃಷ್ಟ ಅವನವನ ಕೈಯಲ್ಲಿ - ಗುರು ಇದಿಷ್ಟನ್ನು ಮಾತ್ರ ತಿಳಿಸಿಕೊಡುತ್ತಾನೆ, ಅಷ್ಟೆ, ಬೀಜದ ಶಕ್ತಿಯಿಂದಲೇ ಗಿಡವಾಗುವುದು; ನೀರು ಗಾಳಿ ಇವೆಲ್ಲಾ ಅದಕ್ಕೆ ಸಹಾಯ ಮಾತ್ರ.</p>
<p>ಶಿಷ್ಯ : ಹೊರಗಿನ ಸಹಾಯದ ಆವಶ್ಯಕತೆಯೂ ಇದೆಯಷ್ಟೆ, ಮಹಾಶಯರೆ ?</p>
<p>ಸ್ವಾಮಿಾಜಿ: ಅದೇನೋ ಉಂಟು: ಆದರೆ ಏನೆಂದುಕೊಂಡಿದ್ದೀಯೆ ? ಒಳಗೆ ಸಾರವಿಲ್ಲದಿದ್ದರೆ ನೂರಾರು ಸಹಾಯಗಳಿಂದ ಏನೂ ಆಗುವುದಿಲ್ಲ. ಆದರೆ ಎಲ್ಲರಿಗೂ ಆತ್ಮಾನುಭವವಾಗುವ ಒಂದೊಂದು ಕಾಲ ಬರುತ್ತದೆ; ಏಕೆಂದರೆ ಎಲ್ಲರೂ ಬ್ರಹ್ಮ, ಮೇಲು ಕೀಳು ಎಂದು ವಿಭಾಗ ಮಾಡುವುದು ಕೇವಲ ಈ ಬ್ರಹ್ಮ ವಿಕಾಸದ ತಾರತಮ್ಯದಿಂದಲೇ; ಸಕಾಲದಲ್ಲಿ ಎಲ್ಲರಲ್ಲಿಯೂ ಅದು ಪೂರ್ಣವಿಕಾಸವಾಗುತ್ತದೆ. ಅದನ್ನೇ ಶಾಸ್ತ್ರ 'ಕಾಲೇನಾನಿ ವಿಂದತಿ' - ಎಂದರೆ ಸಕಾಲದಲ್ಲಿ ಆತ್ಮಜ್ಞಾನವು ದೊರಕುತ್ತದೆ ಎಂದು ಹೇಳಿದೆ.</p>
<p>ಶಿಷ್ಯ : ಹಾಗಾದರೆ ಹೀಗೆ ಆಗುವುದು ಯಾವಾಗ ಮಹಾಶಯರೆ? ಎಷ್ಟೋ ಜನ್ಮಗಳನ್ನು ಅಜ್ಞಾನದಲ್ಲಿ ಕಳೆದುಬಿಟ್ಟಿದ್ದೇವೆಂದು ಶಾಸ್ತ್ರಮುಖದಿಂದ ಕೇಳಿದ್ದೇನೆ.</p>
<p>ಸ್ವಾಮಾಜಿ: ಭಯವೇನು? ಯಾವಾಗ ನೀನಿಲ್ಲಿಗೆ ಈ ಸಲ ಬಂದೆಯೊ, ಈ ಜನ್ಮದಲ್ಲೇ ಮುಕ್ತಿಯನ್ನು ಗಳಿಸುವೆ. ಮುಕ್ತಿ, ಸಮಾಧಿ – ಇವೆಲ್ಲಾ ಬ್ರಹ್ಮಪ್ರಕಾಶದ ಮಾರ್ಗದಲ್ಲಿರುವ ಪ್ರತಿಬಂಧಕಗಳನ್ನು ನಿವಾರಣೆ ಮಾಡುವುವು, ಅಷ್ಟೆ; ಆತ್ಮನು ಮಾತ್ರ ಸೂರ್ಯನ ಹಾಗೆ ಯಾವಾಗಲು ಪ್ರಜ್ವಲಿಸುತ್ತಾ ಇದ್ದಾನೆ. ಅಜ್ಞಾನದ ಮೋಡ ಅದನ್ನು ಮುಚ್ಚಿಕೊಂಡಿದೆ - ಆ ಮೋಡವನ್ನು ತಳ್ಳಿಬಿಟ್ಟರೆ ಸೂರ್ಯನ ಪ್ರಕಾಶ ಗೋಚರಿಸುತ್ತದೆ, ಆಗ 'ಭದ್ಯತೇ ಹೃದಯಗ್ರಂಥಿಃ' ಮುಂತಾದ ಸ್ಥಿತಿ ಬರುತ್ತದೆ. ಎಷ್ಟು ಮತಗಳನ್ನು ಬೇಕಾದರೂ ನೋಡು, ಅವು ಈ ಮಾರ್ಗದಲ್ಲಿ ಬರುವ ಪ್ರತಿಬಂಧಕಗಳನ್ನು ದೂರಮಾಡುವಂತೆ ಉಪದೇಶಿಸುತ್ತವೆ. ಯಾರು ಯಾವ ಭಾವದಲ್ಲಿ ಆತ್ಮಾನುಭವ ಮಾಡಿಕೊಂಡರೆ ಅವರು ಆ ಭಾವವನೆ ಉಪದೇಶಿಸಿಬಿಟ್ಟಿದ್ದಾರೆ. ಆದರೆ ಎಲ್ಲ ಉದ್ದೇಶವೂ ಆತ್ಮಜ್ಞಾನವೆ - ಆತ್ಮದರ್ಶನವೆ. ಇದಕ್ಕೆ ಎಲ್ಲಾ ಜಾತಿಗೆ, ಎಲ್ಲಾ</p>

<!-- 349-8/0016-->
<p>ಜೀವಿಗಳಿಗೂ ಸಮಾನವಾದ ಅಧಿಕಾರ. ಇದು ಎಲ್ಲರಿಗೂ ಒಪ್ಪಿಗೆಯಾಗುವ ಅಭಿಪ್ರಾಯ.</p>
<p>ಶಿಷ್ಯ : ಮಹಾಶಯರೆ ! ಶಾಸ್ತ್ರದ ಈ ಮಾತನ್ನು ಕೇಳಿದಾಗ ಅಥವಾ ಓದಿದಾಗ, ಇನ್ನೂ ಆತ್ಮವಸ್ತುವು ಪ್ರತ್ಯಕ್ಷವಾಗಿಲ್ಲವಲ್ಲಾ ಎಂದುಕೊಂಡು ಮನಸ್ಸು ವ್ಯಥೆಪಡುವುದು.</p>
<p>ಸ್ವಾಮಾಜಿ: ಇದಕ್ಕೆ ವ್ಯಾಕುಲತೆಯೆಂದು ಹೆಸರು. ಇದು ಎಷ್ಟೆಷ್ಟು ಬೆಳೆಯುತ್ತ ಹೋಗುತ್ತದೆ ಪ್ರತಿಬಂಧಕರೂಪವಾದ ಆ ಮೋಡ ಅಷ್ಟಷ್ಟು ಕಳೆಯುತ್ತಾ ಹೋಗುತ್ತದೆ. ಆಗಲೇ ಶ್ರದ್ದೆ ದೃಢವಾಗುತ್ತದೆ ಮತ್ತು ಕ್ರಮವಾಗಿ ಆತ್ಮನು ಕರತಲಾಮಲಕದ ಹಾಗೆ ಪ್ರತ್ಯಕ್ಷನಾಗುತ್ತಾನೆ. ಅನುಭವವೇ ಧರ್ಮದ ಜೀವ. ಕೆಲವು ಆಚಾರನಿಯಮಗಳನ್ನು ಎಲ್ಲರೂ ನಡೆಸಿಕೊಂಡು ಹೋಗಬಹುದು. ಆದರೆ ಅನುಭವಕ್ಕೋಸ್ಕರ ಎಷ್ಟು ಜನ ವ್ಯಾಕುಲರಾಗುತ್ತಾರೆ ? ವ್ಯಾಕುಲತೆ - ಈಶ್ವರ ಲಾಭ ಅಥವಾ ಆತ್ಮಜ್ಞಾನಕ್ಕೋಸ್ಕರ ಹುಚ್ಚು ಹಿಡಿದಂತಾಗುವುದು - ಇದೇ ಧರ್ಮದ ಯಥಾರ್ಥ ಪ್ರಾಣ.</p>
<p>“ಶ್ರೀಕೃಷ್ಣ ಪರಮಾತ್ಮನಿಗೋಸ್ಕರ ಗೋಪಿಯರಿಗೆ ಯಾವ ವಿಧವಾದ ವ್ಯಾಕುಲತೆ, ಉದ್ದಾಮ ಉನ್ಮತ್ತತೆಯುಂಟಾಗಿತ್ತೊ ಆತ್ಮದರ್ಶನಕ್ಕಾಗಿ ಆ ವಿಧವಾದ ವ್ಯಾಕುಲತೆ ಬೇಕು. ಗೋಪಿಯರ ಮನಸ್ಸಿನಲ್ಲಿಯೂ ಸ್ವಲ್ಪ ಸ್ವಲ್ಪ ಹೆಂಗಸು ಗಂಡಸು ಎಂಬ ಭೇದವಿತ್ತು. ನಿಜವಾದ ಆತ್ಮಜ್ಞಾನವಾದರೆ ಸ್ತ್ರೀಪುರುಷರೆಂಬ ಲಿಂಗಭೇದ ಪೂರ್ತಿ ಅಳಿದುಹೋಗುವುದು.''</p>
<p>ಹೀಗೆಂದು ಹೇಳುತ್ತ ಹೇಳುತ್ತ 'ಗೀತಗೋವಿಂದ'ದ ಪ್ರಸ್ತಾಪವನ್ನೆತ್ತಿಕೊಂಡು ಸ್ವಾಮಿಾಜಿ ಹೇಳಿದರು -</p>
<p>ಜಯದೇವನೇ ಸಂಸ್ಕೃತ ಭಾಷೆಯಲ್ಲಿ ಕೊನೆಯ ಕವಿ. ಆದರೆ, ಜಯದೇವನು ಅನೇಕ ಸ್ಥಳಗಳಲ್ಲಿ ಭಾವಕ್ಕಿಂತಲೂ ಕಿವಿಗೆ ಇಂಪಾದ ವಾಕ್ಯ ವಿನ್ಯಾಸಗಳ ಕಡೆಗೆ ಹೆಚ್ಚು ಲಕ್ಕವನ್ನು ಕೊಟ್ಟಿದ್ದಾನೆ. 'ಗೀತಗೋವಿಂದ'ದ 'ಪತತಿ ಪತಿ...' ಎಂಬ ಶ್ಲೋಕದಲ್ಲಿ ಅನುರಾಗ ಮತ್ತು ವ್ಯಾಕುಲತೆಯ ಎಂಥ ಪರಾಕಾಷ್ಠೆಯನ್ನು ಕವಿ ತೋರಿಸಿದ್ದಾನೆ. ನೋಡಿದೆಯಾ ? ಆತ್ಮ ದರ್ಶನಕೊಸ್ಕರ ಈ ವಿಧವಾದ ಅನುರಾಗ ಉಂಟಾಗಬೇಕು ಜೀವನದಲ್ಲಿ ವಿಲವಿಲನೆ ಒದೆದಾಟ ಉಂಟಾಗಬೇಕು; ಹಾಗೆ ಬೃಂದಾವನ ಲೀಲೆಯ ಪ್ರಸ್ತಾಪವನ್ನು ಬಿಟ್ಟು ಬಂದರೆ ಕುರುಕ್ಷೇತ್ರದ ಕೃಷ್ಣನು ಎಷ್ಟು ಮನೋಹರವಾಗಿದ್ದಾನೆ! ಅದನ್ನೂ ನೋಡು - ಅಂಥ ಭಯಂಕರವಾದ ಯುದ್ದ ಕೋಲಾಹಲದಲ್ಲಿಯೂ ಕೃಷ್ಣನು ಎಷ್ಟು ಸ್ಥಿರ, ಗಂಭೀರ, ಶಾಂತ ! ಯುದ್ಧರಂಗದಲ್ಲಿಯೇ ಅರ್ಜುನನಿಗೆ ಗೀತೆಯನ್ನು ಹೇಳಿದನು ! ಕ್ಷತ್ರಿಯ ಧರ್ಮದಲ್ಲಿಯೇ ಯುದ್ಧವನ್ನು ಮಾಡುವಂತೆ ಮಾಡಿಬಿಟ್ಟನು! ಇಂಥ ಭಯಂಕರವಾದ ಯುದ್ದಕ್ಕೆ ಪ್ರವರ್ತಕನಾದರೂ ಶ್ರೀಕೃಷ್ಣನು ತಾನು ಮಾತ್ರ ಹೇಗೆ ಕರ್ಮಹೀನನಾಗಿದ್ದ, ಅಸ್ತ್ರವನ್ನು ಹಿಡಿಯಲಿಲ್ಲ. ಯಾವ ಕಡೆಯಿಂದ ನೋಡಿದರೂ ಶ್ರೀಕೃಷ್ಣ ಚರಿತ್ರೆ ಸರ್ವಾಂಗ ಸಂಪೂರ್ಣವಾಗಿ ಕಂಡುಬರುತ್ತದೆ. ಅವನು ಜ್ಞಾನ ಕರ್ಮ</p>

<!-- 349-8/0017-->
<p>ಭಾಗ ೧, 17,</p>
<p>ಭಕ್ತಿ ಯೋಗ ಇವುಗಳ ಮೂರ್ತಿವೆತ್ತ ವಿಗ್ರಹವೊ ಎಂಬಂತಿದ್ದಾನೆ. ಶ್ರೀಕೃಷ್ಣನ ಈ ಭಾವವನ್ನೇ ಈಗಿನ ಕಾಲದಲ್ಲಿ ವಿಶೇಷವಾಗಿ ಭಾವಿಸಬೇಕು. ಈಗ ಬೃಂದಾವನದಲ್ಲಿ ಕೊಳಲನ್ನೂದುವ ಕೃಷ್ಣನನ್ನೇ ನೋಡಿಕೊಂಡು ಕುಳಿತರೆ ನಡೆಯುವುದಿಲ್ಲ. ಅದರಿಂದ ಜೀವನ ಉದಾರವಾಗುವುದಿಲ್ಲ. ಈಗಿನ ಕಾಲಕ್ಕೆ ಬೇಕಾದದು ಗೀತೆಯ ರೂಪದಲ್ಲಿ ಸಿಂಹನಾದ ಮಾಡುತ್ತಿರುವ ಶ್ರೀಕೃಷ್ಣನ ಪೂಜೆ ! ಧನುರ್ಧಾರಿಯಾದ ರಾಮ, ಮಹಾವೀರ, ಕಾಳಿಮಾತೆ ಇವರ ಪೂಜೆ ! ಹಾಗಾದರೆ ಜನರು ವಿಶೇಷವಾಗಿ ಉದ್ಯಮಶೀಲರೂ ಕರ್ಮಶೀಲರೂ ಆಗಿ ಶಕ್ತಿವಂತರಾಗಿ ಎದ್ದು ನಿಲ್ಲುವರು, ನಾನು ಚೆನ್ನಾಗಿ ನೋಡಿಬಿಟ್ಟಿದ್ದೇನೆ - ಈ ದೇಶದಲ್ಲಿ ಈಗ ಯಾರು 'ಧರ್ಮ, ಧರ್ಮ' ಎನ್ನುತ್ತಿದ್ದಾರೆಯೋ ಅವರಲ್ಲಿ ಅನೇಕರು ದುರ್ಬಲರಾದ ರೋಗಿಗಳು , ಹುಳುಕು ಮೆದುಳಿನವರು ಅಥವಾ ವಿಚಾರಶೂನ್ಯರಾದ ಹುಂಬರು. ಈಗ ಮಹಾ ರಜೋಗುಣವು ಉದ್ದೀಪ್ತವಾದ ಹೂರತು ನಿಮಗೆ ಇಹವೂ ಇಲ್ಲ, ಪರವೂ ಇಲ್ಲ. ದೇಶವು ಘೋರವಾದ ತಮೋಗುಣದಿಂದ ಮುಚ್ಚಿದೆ. ಇದರ ಪರಿಣಾಮ - ಇಹಜೀವನದಲ್ಲಿ ದಾಸತ್ವ, ಪರಲೋಕದಲ್ಲಿ ನರಕ !??</p>
<p>ಶಿಷ್ಯ : ಪಾಶ್ಚಾತ್ಯ ದೇಶಿಯರ ರಜೋಭಾವವನ್ನು ನೋಡಿ ತಮಗೆ ಏನು ಪ್ರತ್ಯಾಶೆಯುಂಟಾಗುತ್ತಿದೆ? ಅವರು ಕ್ರಮವಾಗಿ ಸಾತ್ವಿಕರಾಗುತ್ತಾರೆಯೆ?</p>
<p>ಸ್ವಾಮಿಾಜಿ: ನಿಜವಾಗಿ, ಮಹಾ ರಜೋಗುಣ ಸಂಪನ್ನರಾದ ಅವರು ಈಗ ಭೋಗದ ಕೊನೆಯ ಅಂತಸ್ತಿಗೆ ಹತ್ತಿಬಿಟ್ಟಿದ್ದಾರೆ. ಅವರಿಗೆ ಯೋಗ ಪ್ರಾಪ್ತಿಯಾಗದೆ ನಾಲಗೆಯ ಚಾಪಲವಿರುವ ನಿಮಗಾಗುವುದೆಂದು ಭಾವಿಸಿರುವಿರಾ? ಅವರ ಉತ್ಕೃಷ್ಟ ಭೋಗವನ್ನು ನೋಡಿದ ನನಗೆ 'ಮೇಘದೂತ'ದ ವಿದ್ಯತ್ಯಂತಂ ಲಲಿತವಃ...'' ಎಂಬ ಚಿತ್ರ ಮನಸ್ಸಿಗೆ ಗೋಚರವಾಗುತ್ತದೆ. ಅಲ್ಲದೆ, ನಿಮ್ಮ ಭೋಗದಲ್ಲಿರುವುದೇನು? - ಚೌಗುನೆಲದ ಮನೆಗಳಲ್ಲಿ ಚಿಂದಿಗಳ ಮೇಲೆ ಮಲಗಿಕೊಂಡು ವರ್ಷವರ್ಷವೂ ಹಂದಿಗಳ ಹಾಗೆ ವಂಶವೃದ್ಧಿ ಮಾಡುವುದು ! ಹೊಟ್ಟೆಗಿಲ್ಲದೆ ಸಾಯುತ್ತಿರುವ ತಿರುಕನನ್ನೂ ಗುಲಾಮರನ್ನೂ ಪಡೆಯುವುದು. ಆದ್ದರಿಂದ ಈಗ ಜನರಲ್ಲಿ ರಜೋ ಗುಣವನ್ನು ಉದ್ದೀಪನಗೊಳಿಸಿ ಅವರನ್ನು ಕರ್ಮಪ್ರಾಣರನ್ನಾಗಿ ಮಾಡಬೇಕಾಗಿದೆಯೆಂದು ಹೇಳಿದ್ದು. ಕರ್ಮ, ಕರ್ಮ, ಕರ್ಮ, ಈಗ "ನಾನ್ಯ: ಪಂಥಾ ವಿದ್ಯತೇ ಯನಾಯ, ” ಅದನ್ನು ಬಿಟ್ಟರೆ ಉದ್ದಾರವಾಗುವುದಕ್ಕೆ ಬೇರೆ ಮಾರ್ಗವೇ ಇಲ್ಲ.</p>
<p>ಶಿಷ್ಯ : ಮಹಾಶಯರೇ ! ನಮ್ಮ ಪೂರ್ವಿಕರೇನು ರಜೋಗುಣ ಸಂಪನ್ನರಾಗಿದ್ದರೆ?</p>
<p>ಸ್ವಾಮಾಜಿ: ಇರಲಿಲ್ಲವೆ? ಚರಿತ್ರೆ ಹೇಳುತ್ತದೆ. ಅವರು ಎಷ್ಟೋ ದೇಶಗಳಲ್ಲಿ ವಸಾಹತುಗಳನ್ನು ಸ್ಥಾಪನೆ ಮಾಡಿದರು. ತಿಬೇಟ್, ಚೀನಾ, ಸುಮಾತ್ರ, ಬಹು ದೂರದಲ್ಲಿರುವ ಜಪಾನ್‌ವರೆಗೂ ಧರ್ಮಪ್ರಚಾರಕರನ್ನು ಕಳುಹಿಸಿದರು. ರಜೋಗುಣದ ಮೂಲಕವಲ್ಲದೆ ಪ್ರಗತಿಯುಂಟಾಗುವ ಸಂಭವವುಂಟೆ ?</p>
<p>ಹೀಗೆ ಮಾತನಾಡುತ್ತ ಮಾತನಾಡುತ್ತಾ ರಾತ್ರಿಯಾಯಿತು. ಇಷ್ಟು ಹೊತ್ತಿಗೆ ಮಿಸ್ ಮುಲ್ಲರ್ ಬಂದಳು. ಆಕೆ ಒಬ್ಬ ಇಂಗ್ಲಿಷ್ ಹೆಂಗಸು, ಸ್ವಾಮಿಗಳಲ್ಲಿ ತುಂಬ</p>

<!-- 349-8/0018-->
<p>ಶ್ರದ್ದಾಭಕ್ತಿಯುಳ್ಳವಳು, ಸ್ವಾಮಿಜಿ ಶಿಷ್ಯನಿಗೆ ಆಕೆಯ ಪರಿಚಯವನ್ನು ಮಾಡಿಕೊಟ್ಟರು. ಸ್ವಲ್ಪ ಹೊತ್ತು ಮಾತನಾಡಿದ ಬಳಿಕ ಆಕೆ ಎದ್ದು ಮಹಡಿಗೆ ಹೋದಳು. - ಸ್ವಾಮಿಾಜಿ: ನೋಡಿದೆಯೊ, ಎಂಥ ವೀರ ವಂಶದವರು ಇವರು? ಮನೆ ಮಠ ಇರುವುದೆಲ್ಲಿ ? ಸಾಲದ್ದಕ್ಕೆ ದೊಡ್ಡ ಮನುಷ್ಯರ ಮನೆ ಹೆಂಗಸು. ಆದರೂ ಧರ್ಮಲಾಭದ ಆಶೆಯನ್ನಿಟ್ಟುಕೊಂಡು ಬಂದಿರುವುದು ಎಲ್ಲಿಗೆ?</p>
<p>ಶಿಷ್ಯ : ಹೌದು ಮಹಾಶಯರೆ ! ಆದರೆ ತಮ್ಮ ಕಾವ್ಯಕಲಾಪಗಳು ಇನ್ನೂ ಅದುತವಾದುವು. ಎಷ್ಟು ಜನ ಪಶ್ಚಿಮದ ಹೆಂಗಸರು ತಮ್ಮ ಸೇವೆಗಾಗಿ ಸರ್ವದಾ ಸಿದ್ದರಾಗಿದ್ದಾರೆ! ಈ ಕಾಲದಲ್ಲಿ ಇದು ನಿಜವಾಗಿಯೂ ತುಂಬ ಆಶ್ಚರ್ಯಕರವಾದ ವಿಷಯ !</p>
<p>ಸ್ವಾಮಿಾಜಿ: (ತಮ್ಮ ದೇಹವನ್ನು ತೋರಿಸಿ) ಈ ಶರೀರ ಇದ್ದರೆ ಇನ್ನೂ ಎಷ್ಟೋ ನೋಡುವೆ; ಉತ್ಸಾಹಿಗಳೂ ಅಭಿಮಾನಶಾಲಿಗಳೂ ಆದ ಕೆಲವು ಯುವಕರು ಸಿಕ್ಕಿದರೆ ನಾನು ದೇಶವನ್ನು ಅಲ್ಲೋಲಕಲ್ಲೋಲ ಮಾಡಿಬಿಟ್ಟೆನು. ಮದ್ರಾಸಿನಲ್ಲಿ ಕೆಲವು ಜನರಿದ್ದಾರೆ. ಆದರೆ ನನಗೆ ಬಂಗಾಳದಲ್ಲಿ ಆಸೆ ಬಹಳ. ಇಂಥ ತಿಳಿಯಾದ ಬುದ್ದಿ ಪ್ರಾಯಶಃ ಮತ್ತಾರಿಗೂ ಲಭ್ಯವಾಗಿಲ್ಲ. ಆದರೆ ಇವರ ಮಾಂಸಖಂಡಗಳಲ್ಲಿ ಶಕ್ತಿಯಿಲ್ಲ. ಮಿದುಳು ಮತ್ತು ಮಾಂಸಖಂಡಗಳು ಇವೆರಡೂ ಸಮವಾಗಿ ಪೂರ್ಣ ವಿಕಾಸ ಉಳ್ಳವು ಆಗಬೇಕು. ದೃಢಬದ್ದವಾದ ಶರೀರವೂ ವಿಶೇಷವಾದ ಬುದ್ದಿಯೂ ಇದ್ದರೆ ಸಾಕು, ಜಗತ್ತೇ ಬಂದು ನಮ್ಮ ಕಾಲಿಗೆ ಬೀಳುತ್ತದೆ.</p>
<p>ಸ್ವಾಮಿಜಿಯವರ ಭೋಜನಕ್ಕೆ ಎಲ್ಲವೂ ಸಿದ್ದವಾಗಿದೆಯೆಂದು ವರ್ತಮಾನ ಬಂತು. ಸ್ವಾಮಿಾಜಿ ಶಿಷ್ಯನನ್ನು ಕುರಿತು "ಬಾ ! ನಾನು ಊಟಮಾಡುವುದನ್ನು ನೋಡುವಿಯಂತೆ'' ಎಂದು ಹೇಳಿದರು. ಊಟಮಾಡುತ್ತ 'ಎಣ್ಣೆ, ಕೊಬ್ಬು ಇವುಗಳನ್ನೆಲ್ಲಾ ಅತಿಯಾಗಿ ತಿನ್ನುವುದು ಒಳ್ಳೆಯದಲ್ಲ ; ಪೂರಿಗಿಂತಲೂ ರೊಟ್ಟಿ ಒಳ್ಳೆಯದು. ಪೂರಿ ಕಾಯಿಲೆಯವರ ಆಹಾರ; ಹೊಸದಾಗಿರುವ ಕಾಯಿಪಲ್ಯಗಳನ್ನು ತಿನ್ನು, ಸಿಹಿ ಪದಾರ್ಥವನ್ನು ಕಡಿಮೆಮಾಡು' ಎಂದರು. ಹೀಗೆ ಮಾತನಾಡುತ್ತ ಆಡುತ್ತ "ಏನಯ್ಯಾ ನಾನು ಎಷ್ಟು ರೊಟ್ಟಿ ತಿಂದೆ? ಇನ್ನೂ ತಿನ್ನಬೇಕೇನು?'' ಎಂದು ಕೇಳಿದರು. ಎಷ್ಟು ತಿಂದರೆ ಅದು ಗೊತ್ತಿಲ್ಲ, ಇನ್ನೂ ಹಸಿವು ಇತ್ತೊ ಇಲ್ಲವೊ ಅದನ್ನು ತಿಳಿದುಕೊಳ್ಳಲಾರದವರಾಗಿದ್ದರು ! ಮಾತನಾಡುತ್ತ ಆಡುತ್ತ ದೇಹ ಬುದ್ದಿ ಅಷ್ಟು ಕಡಿಮೆಯಾಗಿ ಹೋಗಿತ್ತು. - ಇನ್ನೊಂದು ಸ್ವಲ್ಪ ತಿಂದುಬಿಟ್ಟು ಸ್ವಾಮಿಾಜಿ ಊಟವನ್ನು ಮುಗಿಸಿದರು. ಶಿಷ್ಯನೂ ಅಪ್ಪಣೆಯನ್ನು ಪಡೆದು ಕಲ್ಕತ್ತೆಗೆ ಹಿಂತಿರುಗಿದನು. ಗಾಡಿ ಸಿಕ್ಕದೆ ಇದ್ದುದರಿಂದ ನಡೆದುಕೊಂಡೆ ಹೋಗಬೇಕಾಯಿತು. ಹೋಗುತ್ತ ಹೋಗುತ್ತ ಮರು ದಿನ ಮತ್ತೆ ಸ್ವಾಮಿಗಳನ್ನು ನೋಡುವುದಕ್ಕೆ ಎಷ್ಟು ಬೇಗ ಬರಬೇಕೆಂದು ಯೋಚನೆ ಮಾಡಿಕೊಂಡನು.</p>

<!-- 349-8/0019-->
<p>ಅಧ್ಯಾಯ ೩* ಸ್ಥಳ : ಕಾಶೀಪುರ ; ಗೋಪಾಲಲಾಲ ತೋಟ, ವರ್ಷ: ಕ್ರಿ.ಶ. ೧೮೯೭. ಸ್ವಾಮಿಾಜಿ ಮೊದಲಸಾರಿ ವಿಲಾಯಿತಿಯಿಂದ ಹಿಂತಿರುಗಿ ಬಂದು ಕೆಲವು ದಿವಸ ಕಾಶೀಪುರದ ಗೋಪಾಲಲಾಲ ತೋಟದಲ್ಲಿ ** ಇದ್ದರು. ಶಿಷ್ಯನು ಆಗ ಪ್ರತಿ ನಿತ್ಯವೂ ಅಲ್ಲಿಗೆ ಹೋಗಿ ಬರುತ್ತಿದ್ದನು. ಶಿಷ್ಯನೇ ಏಕೆ, ಬಹುಜನ ಉತ್ಸಾಹಶಾಲಿಗಳಾದ ಯುವಕರೂ ಆಗ ಸ್ವಾಮಿಾಜಿಯವರ ದರ್ಶನ ಮಾಡಬೇಕೆಂದು ಅಲ್ಲಿಗೆ ಬಂದು ಗುಂಪು ಸೇರುತ್ತಿದ್ದರು. ಮಿಸ್ ಮುಲ್ಲರ್ ಸ್ವಾಮಿಗಳ ಜೊತೆಯಲ್ಲಿ ಬಂದು ಇಲ್ಲಿಯೇ ಮೊದಲು ಉಳಿದುಕೊಂಡಿದ್ದಳು. ಶಿಷ್ಯನ ಗುರುಭ್ರಾತೃವಾದ ಗುಡ್ವಿನ್ ಸಾಹೇಬರೂ ಈ ತೋಟದಲ್ಲಿಯೇ ಸ್ವಾಮಿಾಜಿಯವರೊಡನೆ ಇರುತ್ತಿದ್ದರು..</p>
<p>ಸ್ವಾಮಿಜಿಯವರ ಪ್ರಖ್ಯಾತಿ ಆಗ ಭರತಖಂಡದ ಒಂದು ತುದಿಯಿಂದ ಮತ್ತೊಂದು ತುದಿಯವರೆಗೂ ಪ್ರತಿಧ್ವನಿತವಾಗುತ್ತಿತ್ತು. ಆದ್ದರಿಂದ ಕೆಲವರು ಕುತೂಹಲ ಪರವಶರಾಗಿಯೂ, ಕೆಲವರು ತತ್ಯಾನ್ವೇಷಿಗಳಾಗಿಯೂ, ಮತ್ತೆ ಕೆಲವರು ಸ್ವಾಮಿಗಳ ಜ್ಞಾನ ಮಹತ್ವವನ್ನು ಪರೀಕ್ಷೆ ಮಾಡುವುದಕ್ಕಾಗಿಯೂ, ಆಗ ಸ್ವಾಮಿಗಳ ಹತ್ತಿರಕ್ಕೆ ಬರುತ್ತಿದ್ದರು. ಶಿಷ್ಯನು ನೋಡುತ್ತಿದ್ದ ಹಾಗೆಯೇ ಪ್ರಶ್ನೆ ಮಾಡುವವರು ಸ್ವಾಮಿಗಳ ಶಾಸ್ತ್ರ ವ್ಯಾಖ್ಯಾನವನ್ನು ಕೇಳಿ ಬೆರಗಾಗಿ ಹೋಗುತ್ತಿದ್ದರು. ಅವರ ಅಸಾಧಾರಣ ಪ್ರತಿಭೆಯನ್ನು ನೋಡಿ ದೊಡ್ಡ ದೊಡ್ಡ ದಾರ್ಶನಿಕರೂ ವಿಶ್ವವಿದ್ಯಾನಿಲಯದ ಪ್ರಸಿದ್ದ ಪಂಡಿತರೂ ಮಂಕುಬಡಿದು ಕುಳಿತುಕೊಳ್ಳುತ್ತಿದ್ದರು. ಸ್ವಾಮಿಗಳ ಕಂಠದಲ್ಲಿ ಸರಸ್ವತಿ ಸರ್ವದಾ ಇರುತ್ತಿದ್ದಳೆಂದು ತೋರುತ್ತದೆ. ಈ ತೋಟದಲ್ಲಿ ಇದ್ದಾಗಲೇ ಅವರ ಅಲೌಕಿಕವಾದ ಯೋಗದೃಷ್ಟಿಯ ಪರಿಚಯವು ಆಗಾಗ್ಗೆ ಉಂಟಾಗುತ್ತಿತ್ತು. - ಕಲ್ಕತ್ತೆಯ ಬಟೊಬಾಜಾರಿನಲ್ಲಿ ಬಹು ಪಂಡಿತರು ವಾಸಿಸುವರು. ಹಣವಂತರಾದ ಮಾರವಾಡಿ ವರ್ತಕರ ಅನ್ನದಿಂದ ಇವರು ಪೋಷಿತರು, ಈ ವೇದಶಾಸ್ತ್ರಜ್ಞರಾದ ಪಂಡಿತರೆಲ್ಲಾ ಈ ಕಾಲದಲ್ಲಿ ಸ್ವಾಮಿಗಳ ಕೀರ್ತಿಯನ್ನು ಕೇಳಿದ್ದರು. ಅವರಲ್ಲಿ ಕೆಲವರು ದೊಡ್ಡ ಪಂಡಿತರು ಸ್ವಾಮಿಗಳೊಡನೆ ವಾಕ್ಯಾರ್ಥ ಮಾಡುವ ಅಭಿಲಾಷೆಯಿಂದ ಒಂದು ದಿನ ಈ ತೋಟಕ್ಕೆ ಬಂದರು. ಶಿಷ್ಯನು ಆ ದಿವಸ ಅಲ್ಲಿಗೆ ಹೋಗಿದನು.</p>
<p>ಬಂದಿದ್ದ ಪಂಡಿತರೆಲ್ಲಾ ಸಂಸ್ಕೃತ ಭಾಷೆಯಲ್ಲಿ ನಿರರ್ಗಳವಾಗಿ ಮಾತನಾಡುವ ಸಾಮರ್ಥವುಳ್ಳವರಾಗಿದ್ದರು. ಅವರು ಬಂದಕೂಡಲೆ ಗುಂಪಿನಿಂದ ಸುತ್ತುವರಿಯ</p>
<p>*<span class="en"> C.W, Vol. VI, P. 461</span></p>
<p>* * ಇದೇ ತೋಟದಲ್ಲಿರುವಾಗ ಸ್ವಾಮಿಾಜಿ ಒಂದು ದಿನ ತಲೆಯಿಲ್ಲದ ಪ್ರೇತವನ್ನು ನೋಡಿದರು. ಅದು ಆಗತಾನೆ ಒದಗಿದ್ದ ಮೃತ್ಯುವಿನ ದೆಸೆಯಿಂದ ದೀನಸ್ವರದಲ್ಲಿ ಪ್ರಾಣಭಿಕ್ಷೆಯನ್ನು ಬೇಡಿಕೊಳ್ಳುವಂತಿತ್ತು. ವಿಚಾರಮಾಡಲು, ನಿಜವಾಗಿಯೂ ಈ ತೋಟದಲ್ಲಿ ಯಾವನೋ ಒಬ್ಬ ಬ್ರಾಹ್ಮಣನು ಹತನಾಗಿ ಸತ್ತುಹೋಗಿದ್ದನೆಂದು ಆಮೇಲೆ ಗೊತ್ತಾಯಿತು. ಈ ಘಟನೆಯನ್ನು ಅವರು ಆಮೇಲೆ ತಮ್ಮ ಗುರುಭ್ರಾತೃಗಳೊಡನೆ ಹೇಳಿದರು.</p>

<!-- 349-8/0020-->
<p>ಲ್ಪಟ್ಟಿದ್ದ ಸ್ವಾಮಿಗಳನ್ನು ಮಾತನಾಡಿಸಿ ಅವರೊಡನೆ ಸಂಸ್ಕೃತದಲ್ಲಿ ಮಾತು ಮೊದಲು ಮಾಡಿದರು. ಸ್ವಾಮಿಾಜಿ ಸಂಸ್ಕೃತದಲ್ಲಿಯೇ ಅವರಿಗೆ ಉತ್ತರ ಕೊಡುತ್ತಿದ್ದರು. ಯಾವ ವಿಷಯವನ್ನು ಕುರಿತು ಸ್ವಾಮೀಜಿಯೊಡನೆ ಆ ದಿನ ಪಂಡಿತರು ವಾಕ್ಯಾರ್ಥ ಮಾಡಿದರೂ ಅದು ಈಗ ಶಿಷ್ಯನಿಗೆ ಜ್ಞಾಪಕವಿಲ್ಲ. ಆದರೆ ಇಷ್ಟು ಮಾತ್ರ ಜ್ಞಾಪಕವಿದೆ, ಪಂಡಿತರೆಲ್ಲರೂ ಸಾಮಾನ್ಯವಾಗಿ ಒಟ್ಟಿಗೆ ಗದ್ದಲಮಾಡಿ ಸ್ವಾಮಿಜಿಗೆ ದರ್ಶನಗಳ ಕೂಟಪ್ರಶ್ನೆಗಳನ್ನು ಹಾಕುತ್ತಿದ್ದರು. ಸ್ವಾಮೀಜಿ ಪ್ರಶಾಂತ ಗಂಭೀರಭಾವದಿಂದ ನಿಧಾನವಾಗಿ ಈ ವಿಷಯಗಳಲ್ಲಿ ತಮ್ಮ ವಿಚಾರಪೂರ್ವಕವಾದ ಸಿದ್ದಾಂತವನ್ನು ಹೇಳುತ್ತಿದ್ದರು. ಒಂದು ಅಂಶ ಚೆನ್ನಾಗಿ ಜ್ಞಾಪಕವಿದೆ. ಅದೇನೆಂದರೆ - ಸ್ವಾಮಿಾಜಿಯ ಸಂಸ್ಕೃತ ಮಾತು ಪಂಡಿತರ ಮಾತಿಗಿಂತಲೂ ಕಿವಿಗೆ ಇಂಪಾಗಿಯೂ ಸುಲಲಿತವಾಗಿಯೂ ಇತ್ತು. ಪಂಡಿತರು ಆಮೇಲೆ ಇದನ್ನು ಒಪ್ಪಿಕೊಂಡರು.</p>
<p>ಸಂಸ್ಕೃತ ಭಾಷೆಯಲ್ಲಿ ಸ್ವಾಮಿಾಜಿ ಹೀಗೆ ನಿರರ್ಗಳವಾಗಿ ಮಾತನಾಡುವುದನ್ನು ನೋಡಿ ಅವರ ಗುರುಭ್ರಾತೃಗಳೂ ಆ ದಿನ ಸ್ತಂಭೀಭೂತರಾಗಿದ್ದರು. ಏಕೆಂದರೆ, ಇದಕ್ಕೆ ಹಿಂದೆ ಆರು ವರ್ಷಕಾಲ ಯೂರೋಪ್ ಮತ್ತು ಅಮೆರಿಕಾದಲ್ಲಿ ಇರುವಾಗ ಸಂಸ್ಕೃತವನ್ನು ಮಾತನಾಡುವುದಕ್ಕೆ ಸ್ವಾಮಿಾಜಿಗೆ ಅಷ್ಟು ಅವಕಾಶ ದೊರೆಯಲಿಲ್ಲ ವೆಂಬುದು ಅವರಿಗೆ ಗೊತ್ತಿತ್ತು. ಶಾಸ್ತ್ರವನ್ನು ತಿಳಿದ ಈ ಪಂಡಿತ ಸಮೂಹದೊಡನೆ ಹೀಗೆ ವಾಕ್ಯಾರ್ಥ ಮಾಡಿದ್ದರಿಂದ, ಸ್ವಾಮಿಗಳಲ್ಲಿ ಅದ್ಭುತಶಕ್ತಿ ಸ್ಸುರಿಸಿತ್ತೆಂದು ಅವರು ತಿಳಿದುಕೊಂಡರು. ಆ ದಿನ ಈ ಸಭೆಯಲ್ಲಿ ರಾಮಕೃಷ್ಣಾನಂದ, ಯೋಗಾನಂದ, ನಿರ್ಮಲಾನಂದ, ತುರೀಯಾನಂದ ಮತ್ತು ಶಿವಾನಂದ ಸ್ವಾಮಿಗಳೂ ಇದ್ದರು.</p>
<p>ಸ್ವಾಮಿಾಜಿ ಪಂಡಿತರೊಡನೆ ವಾದಮಾಡುವಾಗ ಸಿದ್ದಾಂತ ಪಕ್ಷವನ್ನು ಹಿಡಿದಿದ್ದರು; ಪಂಡಿತರು ಪೂರ್ವಪಕ್ಷ ವಹಿಸಿದ್ದರು. ಶಿಷ್ಯನಿಗೆ ಒಂದು ವಿಷಯ ಜ್ಞಾಪಕಕ್ಕೆ ಬಂತು; ಏನೆಂದರೆ, ಬಹಳ ಹೊತ್ತಿನಮೇಲೆ ಸ್ವಾಮಿಾಜಿ ಒಂದು ಕಡೆ 'ಸ್ವಸ್ತಿ' ಎಂದು ಹೇಳಬೇಕಾಗಿದ್ದಾಗ 'ಆಸ್ತಿ' ಎನ್ನಲು, ಪಂಡಿತರು ನಗುವುದಕ್ಕೆ ತೊಡಗಿದರು. ಅದನ್ನು ನೋಡಿ ಸ್ವಾಮಿಾಜಿ ಆ ಕ್ಷಣವೆ ''ಪಂಡಿತಾನಾಂ ದಾಸೋSಹಂ ಕ್ಷಂತವ್ಯ ಮೇ ತತ್ ಸ್ವಲನಂ” (ನಾನು ಪಂಡಿತರ ದಾಸ, ನನ್ನ ವ್ಯಾಕರಣದ ತಪ್ಪನ್ನು ಕ್ಷಮಿಸಬೇಕು) ಎಂದರು. ಪಂಡಿತರೂ ಸ್ವಾಮಿಗಳ ಈ ವಿಧವಾದ ನಮ್ರತೆಯನ್ನು ನೋಡಿ ಬೆರಗಾಗಿ ಹೋದರು. ಬಹಳ ಹೊತ್ತು ವಾದವಾದ ಮೇಲೆ ಸಿದ್ದಾಂತ ಪಕ್ಷವನ್ನು ಹಿಡಿದು ವಿಚಾರಮಾಡಿದ್ದು ಸಮರ್ಪಕವಾಯಿತೆಂದು ಪಂಡಿತರು ಒಪ್ಪಿಕೊಂಡು, ಸಂತೋಷದಿಂದ ಮಾತನಾಡಿ ಹೊರಡುವುದಕ್ಕೆ ಸಿದ್ಧರಾದರು. ಅಲ್ಲಿಗೆ ಬಂದಿದ್ದ ನಾಲೈದು ಜನ ದೊಡ್ಡ ಮನುಷ್ಯರು ಆಗ ಅವರ ಹಿಂದೆ ಹೋಗಿ 'ಮಹಾಶಯರೆ, ಸ್ವಾಮಿಜಿ ವಿಷಯವಾಗಿ ತಾವೇನು ತಿಳಿದುಕೊಳ್ಳೋಣವಾಯಿತು ?'' ಎಂದು ಕೇಳಿದರು. ಅದಕ್ಕೆ ಅವರಲ್ಲಿ ಎಲ್ಲರಿಗಿಂತಲೂ ಹೆಚ್ಚು ವಯಸ್ಸಾಗಿದ್ದ ಪಂಡಿತರು 'ವ್ಯಾಕರಣದಲ್ಲಿ ಗಂಭೀರವಾದ ವ್ಯುತ್ಪತ್ತಿ ಇಲ್ಲದಿದ್ದರೂ ಸ್ವಾಮಿಗಳು ಶಾಸ್ತ್ರದ ಗೂಢಾರ್ಥವನ್ನು ಬಲ್ಲವರು; ವಾಕ್ಯಾರ್ಥ ಮಾಡುವುದರಲ್ಲಿ ಅದ್ವಿತೀಯರು; ಮತ್ತು ಪ್ರತಿಭಾಬಲದಿಂದ ಖಂಡನೆ ಮಾಡುತ್ತಾ ಅದ್ಭುತ ಪಾಂಡಿತ್ಯವನ್ನು ತೋರಿಸಿದ್ದಾರೆ' ಎಂದು ಉತ್ತರ ಕೊಟ್ಟರು.</p>

<!-- 349-8/0021-->

<p>ಸ್ವಾಮಿಜಿಯವರ ಮೇಲೆ ಅವರ ಗುರುಭ್ರಾತೃಗಳಿಗೆ ಯಾವಾಗಲೂ ಎಂಥ ಅದ್ಭುತವಾದ ಪ್ರೀತಿ ಇರುತ್ತಿತ್ತು ! ಪಂಡಿತರೊಡನೆ ಸ್ವಾಮಿಗಳಿಗೆ ಜಟಿಲ ವಿಚಾರ ಹತ್ತಿಕೊಂಡಾಗ, ಅವರು ಕುಳಿತಿದ್ದ ತೊಟ್ಟಿಗೆ ಉತ್ತರದಲ್ಲಿದ್ದ ಕೊಠಡಿಯಲ್ಲಿ ರಾಮಕೃಷ್ಣಾನಂದ ಸ್ವಾಮಿಗಳು ಜಪಮಾಡುತ್ತಿದ್ದುದು ಶಿಷ್ಯನ ಕಣ್ಣಿಗೆ ಬಿತ್ತು. ಪಂಡಿತರೆಲ್ಲರೂ ಹೊರಟು ಹೋದ ಮೇಲೆ ಇದರ ಕಾರಣವನ್ನು ವಿಚಾರಮಾಡಲಾಗಿ, ಸ್ವಾಮಿಗಳಿಗೆ ವಿಜಯವಾಗುವುದಕ್ಕಾಗಿಯೆ ಒಂದೇ ಮನಸ್ಸಿನಿಂದ ಪರಮಹಂಸರ ಪಾದಪದ್ಮದಲ್ಲಿ ಅವರು ಪ್ರಾರ್ಥನೆ ಮಾಡುತ್ತಿದ್ದರೆಂದು ತಿಳಿದುಬಂತು!</p>
<p>ಪಂಡಿತರು ಹೊರಟುಹೋದ ಮೇಲೆ, ಪೂರ್ವಪಕ್ಷ ಮಾಡುತ್ತಿದ್ದ ಆ ಪಂಡಿತರು ಪೂರ್ವಫಾಮಾಂಸಾ ಶಾಸ್ತ್ರದಲ್ಲಿ ದೊಡ್ಡ ವಿದ್ವಾಂಸರೆಂದು, ಶಿಷ್ಯನು ಸ್ವಾಮಿಗಳಿಂದ ತಿಳಿದುಕೊಂಡ. ಸ್ವಾಮಿಜಿ ಉತ್ತರಮೀಮಾಂಸಾ ಪಕ್ಷವನ್ನು ಹಿಡಿದು ಅವರಿಗೆ ಜ್ಞಾನಕಾಂಡದ ಶ್ರೇಷ್ಠತೆಯನ್ನು ತೋರಿಸಿದರು. ಪಂಡಿತರೂ ಸ್ವಾಮಿಜಿಯವರ ಸಿದ್ದಾಂತವನ್ನು ಒಪ್ಪಿಕೊಳ್ಳಲೇಬೇಕಾಯಿತು. * ವ್ಯಾಕರಣದ ಒಂದು ತಪ್ಪನ್ನು ಹಿಡಿದುಕೊಂಡು ಪಂಡಿತರು ಸ್ವಾಮಿಗಳನ್ನು ಹಾಸ್ಯಮಾಡಿದರಷ್ಟೆ, ಆ ವಿಚಾರದಲ್ಲಿ ಸ್ವಾಮಿಾಜಿ 'ಬಹು ವರ್ಷಗಳಿಂದಲೂ ಸಂಸ್ಕೃತದಲ್ಲಿ ಮಾತು ಕಥೆಗಳನ್ನಾಡದೆ ಇದ್ದದ್ದರಿಂದ ಹೀಗೆ ತಪ್ಪು ಬಂದು ಬಿಟ್ಟಿತು” ಎಂದು ಹೇಳಿದರು. ಪಂಡಿತರನ್ನು ಇದಕ್ಕಾಗಿ ಅವರು ಸ್ವಲ್ಪವೂ ಆಕ್ಷೇಪಣೆಮಾಡಲಿಲ್ಲ. ಆದರೆ ಈ ವಿಷಯವಾಗಿ ಸ್ವಾಮಿಗಳು ಈ ಒಂದು ಅಂಶವನ್ನೇನೂ ಹೇಳಿದರು; ಏನೆಂದರೆ - ಪಾಶ್ಚಾತ್ಯ ದೇಶದಲ್ಲಿ ವಾದ ಮಾಡುತ್ತಿರುವಾಗ ಮೂಲ ವಿಷಯವನ್ನು ಬಿಟ್ಟು ಹೀಗೆ ಭಾಷೆಯ ಸಾಮಾನ್ಯವಾದ ಒಂದು ದೋಷವನ್ನು ಹಿಡಿಯುವುದು ಪ್ರತಿಪಕ್ಷದವರ ಮಹಾ ಅಸೌಜನ್ಯವೆಂದು ಪರಿಗಣಿಸಲ್ಪಡುತ್ತದೆ. ಭಾಷೆಯ ಕಡೆಗೆ ಲಕ್ಷವನ್ನೇ ಕೊಡುವುದಿಲ್ಲ. ನಿಮ್ಮ ದೇಶದಲ್ಲಿಯಾದರೋ ಹೊಟ್ಟೆಗಾಗಿಯೇ ಹೊಡೆದಾಟ ವಾಗುತ್ತದೆ - ಒಳಗಿರುವ ತಿರುಳನ್ನು ಕೇಳುವವರೇ ಇಲ್ಲ” – ಎಂದು ಹೇಳಿ ಸ್ವಾಮಿಾಜಿ ಶಿಷ್ಯನೊಡನೆ ಆ ದಿವಸ ಸಂಸ್ಕೃತದಲ್ಲಿ ಮಾತನಾಡುವುದಕ್ಕೆ ಮೊದಲುಮಾಡಿದರು. ಶಿಷ್ಯನೂ ಹರಕು ಮುರುಕು ಸಂಸ್ಕೃತದಲ್ಲಿ ಉತ್ತರ ಕೊಡುತ್ತಿದ್ದನು. ಅಂದಿನಿಂದ ಶಿಷ್ಯನು ಸ್ವಾಮಿಜಿಯವರ ಇಷ್ಟದಂತೆ ಅವರೊಡನೆ ಸಾಮಾನ್ಯವಾಗಿ ಆಗಾಗ್ಗೆ ದೇವಭಾಷೆಯಲ್ಲಿ (ಸಂಸ್ಕೃತದಲ್ಲಿ ಮಾತನಾಡುತ್ತಿದ್ದನು.</p>
<p>ನಾಗರಿಕತೆ' ಎಂಬುದು ಯಾವುದು? ಎಂಬ ಪ್ರಶ್ನೆಗೆ ಉತ್ತರವಾಗಿ ಅಂದು ಸ್ವಾಮಿಾಜಿ ಹೀಗೆ ಹೇಳಿದ್ದರು: “ಯಾವ ರಾಷ್ಟ್ರ ಅಥವಾ ಸಮಾಜ ಆಧ್ಯಾತ್ಮಿಕ ಭಾವದಲ್ಲಿ ಎಷ್ಟೆಷ್ಟು ಮುಂದಾಗಿದೆಯೊ ಆ ರಾಷ್ಟ್ರ ಮತ್ತು ಸಮಾಜ ಅಷ್ಟಷ್ಟು ನಾಗರಿಕ. ನಾನಾ ಕಾರ್ಖಾನೆಗಳನ್ನು ಇಟ್ಟುಕೊಂಡು ಐಹಿಕ ಜೀವನದ ಸುಖ ಸ್ವಾತ್ಸಂದ್ಯಗಳನ್ನು ಹೆಚ್ಚಿಸಿಕೊಂಡುಬಿಟ್ಟ ಮಾತ್ರದಿಂದಲೆ ಯಾವುದಾದರೊಂದು ರಾಷ್ಟ್ರವು ನಾಗರಿಕ ವಾಯಿತೆಂದು ಹೇಳುವುದಕ್ಕಾಗುವುದಿಲ್ಲ. ಈಗಿನ ಪಾಶ್ಚಾತ್ಯ ನಾಗರಿಕತೆ ಜನರ ಹಾಹಾಕಾರವನ್ನೂ ಅಭಾವವನ್ನೂ ದಿನೇ ದಿನೇ ಹೆಚ್ಚಿಸುತ್ತಿದೆ. ಆದರೆ ಭಾರತೀಯ</p>

<!-- 349-8/0022-->
<p>ಪ್ರಾಚೀನ ನಾಗರಿಕತೆ ಸರ್ವಸಾಧಾರಣರಿಗೂ ಆಧ್ಯಾತ್ಮಿಕ ಉನ್ನತಿಯ ಮಾರ್ಗವನ್ನು ತೋರಿಸುತ್ತಾ, ಜನಗಳ ಐಹಿಕ ಅಭಾವವನ್ನು ಒಟ್ಟಿಗೆ ಹೋಗಲಾಡಿಸಲಾರದಿದ್ದರೂ ಬಹಳಮಟ್ಟಿಗೆ ಅದನ್ನು ಕಡಿಮೆ ಮಾಡುತ್ತಾ ಇತ್ತು; ಅದರಲ್ಲಿ ಸಂದೇಹವಿಲ್ಲ. ಈಗಿನ ಕಾಲದಲ್ಲಿ ಈ ಎರಡು ವಿಧವಾದ ನಾಗರಿಕತೆಯನ್ನೂ ಒಂದು ಕಡೆ ಸೇರಿಸುವುದಕ್ಕೆ ಭಗವಾನ್ ಶ್ರೀ ರಾಮಕೃಷ್ಣ ಪರಮಹಂಸರು ಅವತಾರಮಾಡಿದರು. ಈಗಿನ ಕಾಲದಲ್ಲಿ ಜನರು ಒಂದು ಕಡೆಯಲ್ಲಿ ಹೇಗೆ ಕರ್ಮತತ್ಪರರಾಗಬೇಕೊ, ಹಾಗೆ ಮತ್ತೊಂದು ಕಡೆಯಲ್ಲಿ ಗಂಭೀರವಾದ ಆಧ್ಯಾತ್ಮಿಕ ಜ್ಞಾನವನ್ನು ಸಂಪಾದಿಸಬೇಕು. ಹೀಗೆ ಭಾರತೀಯ ಮತ್ತು ಪಾಶ್ಚಾತ್ಯ ನಾಗರಿಕತೆಯ ಪರಸ್ಪರ ಸಮ್ಮಿಶ್ರಣದಿಂದ ಜಗತ್ತಿನಲ್ಲಿ ಹೊಸ ಯುಗ ಆರಂಭವಾಗುತ್ತದೆಂಬ ವಿಷಯವನ್ನೂ ಆ ದಿನ ಸ್ವಾಮಿಾಜಿ ವಿಶೇಷವಾಗಿ ತಿಳಿಸಿದರು. ಇದನ್ನು ತಿಳಿಸುತ್ತ ತಿಳಿಸುತ್ತ ಸ್ವಾಮಿಾಜಿ ಒಂದು ಕಡೆ ಹೀಗೆ ಹೇಳಿದರು: (“ಮತೊಂದು ವಿಷಯ - ಧರ್ಮಪರಾಯಣರಾದಷ್ಟೂ ಜನರು ಹೊರಗಿನ ಆಚಾರ ವ್ಯವಹಾರಗಳಲ್ಲಿ ಅಷ್ಟು ಗಂಭೀರರಾಗಬೇಕೆಂದು ಆ ದೇಶದ ಜನರ ಭಾವನೆ; ಬಾಯಲ್ಲಿ ಬೇರೆ ಮಾತೇ ಬರುವುದಿಲ್ಲ. ಒಂದು ಕಡೆಯಲ್ಲಿ ನನ್ನ ಬಾಯಿಂದ ಉದಾರವಾದ ಧಾರ್ಮಿಕ ವಿಷಯಗಳನ್ನು ಕೇಳಿ ಆ ದೇಶದ ಧರ್ಮಪ್ರಚಾರಕರು ಎಷ್ಟೇ ಬೆರಗಾಗುತ್ತಿದ್ದರೊ, ಉಪನ್ಯಾಸವಾದ ಮೇಲೆ ಇಷ್ಟಮಿತ್ರರೊಡನೆ ನಾನು ತಿಂಡಿ ತೀರ್ಥಗಳನ್ನು ಮಾಡುವುದನ್ನು ನೋಡಿ ಅಷ್ಟೇ ಬೆರಗಾಗುತ್ತಿದ್ದರು. ಬಾಯಿಬಿಟ್ಟು ಕೆಲವು ಸಾರಿ 'ಸ್ವಾಮಿಾಜಿ ! ತಾವು ಧರ್ಮಪ್ರಚಾರಕರು; ಸಾಧಾರಣ ಜನರಂತೆ ಹೀಗೆ ಹಾಸ್ಯ ಪರಿಹಾಸ್ಯಗಳನ್ನು ಮಾಡುವುದು ತಮಗೆ ಯೋಗ್ಯವಲ್ಲ, ಈ ವಿಧವಾದ ಚಪಲತೆ ತಮಗೆ ಗೌರವ ಜನಕವಲ್ಲ' ಎಂದು ಹೇಳಿಯೂ ಬಿಡುತ್ತಿದ್ದರು. ಅದಕ್ಕೆ ನಾನು 'ನಾವು ಬ್ರಹ್ಮಾನಂದದ ಮಕ್ಕಳು, ಮುಖವನ್ನೇಕೆ ಜೋಲು ಬಿಟ್ಟುಕೊಂಡಿರಬೇಕು ?' ಎಂದು ಉತ್ತರ ಕೊಡುತ್ತಿದ್ದನು. ಈ ಮಾತನ್ನು ಕೇಳಿ ಅವರು ಅದರ ಗೂಢಾರ್ಥವನ್ನು ಗ್ರಹಿಸುತ್ತಿದ್ದರೋ ಇಲ್ಲವೊ ಸಂದೇಹ.”</p>
<p>ಆ ದಿನ ಸ್ವಾಮಿಾಜಿ ಭಾವಸಮಾಧಿ ಮತ್ತು ನಿರ್ವಿಕಲ್ಪ ಸಮಾಧಿಗಳ ವಿಚಾರವಾಗಿಯೂ ನಾನಾ ವಿಷಯಗಳನ್ನು ಹೇಳಿದರು. ಸಾಧ್ಯವಾದಷ್ಟು ಮಟ್ಟಿಗೆ ಅದು ಮುಂದೆ ನಿರೂಪಿಸಲ್ಪಟ್ಟಿದೆ:</p>
<p>'ಒಬ್ಬನು ಹನುಮಂತನ ಹಾಗೆ ಭಕ್ತಿಭಾವದಲ್ಲಿ ಸಾಧನೆಯನ್ನು ಮಾಡುತ್ತಿದ್ದಾನೆಂದುಕೊ ! ಭಾವ ಹೇಗೆ ಹೇಗೆ ಗಾಢವಾಗುತ್ತ ಹೋಗುತ್ತದೆಯೋ, ಹಾಗೆ ಹಾಗೆ ಆ ಸಾಧಕನ ನಡೆ ನುಡಿ ಭಾವ ಭಂಗಿ - ಅಷ್ಟೆ ಏಕೆ? - ದೇಹದ ಅಂಗಾಂಗ ರಚನೆಯೂ ಆಗುತ್ತದೆ. 'ಜಾತ್ಯಂತರ ಪರಿಣಾಮವು' ಹೀಗೆಯೇ ಆಗುವುದು. ಹೀಗೆ ಒಂದು ಭಾವವನ್ನು ಹಿಡಿದ ಸಾಧಕನು ಕ್ರಮವಾಗಿ ಅದೇ ರೂಪವಾಗಿ ಪರಿಣಮಿಸಿಬಿಡುವನು. ಯಾವುದಾದರೂ ಒಂದು ವಿಧವಾದ ಭಾವದ ಕೊನೆಯ ಅವಸ್ಥೆಗೇ ಭಾವಸಮಾಧಿ' ಎಂದು ಹೆಸರು. ಆಮೇಲೆ 'ನಾನು ದೇಹವಲ್ಲ' 'ಮನಸ್ಸಲ್ಲ' “ಬುದಿ ಯಲ ' ಎಂದು 'ನೇತಿ' 'ನೇತಿ' ಮಾರ್ಗವನ್ನು ಅನುಸರಿಸಿ ಜಾ ನಿ</p>
<p>'ನೇತಿ' ಮಾರ್ಗವನ್ನು ಅನುಸರಿಸಿ ಜ್ಞಾನಿ ಯಾದ ಸಾಧಕನು ಚಿನ್ನಾತ್ರ ಸ್ಥಿತಿಯಲ್ಲಿ ಇದ್ದು ಬಿಟ್ಟರೆ, ನಿರ್ವಿಕಲ್ಪ</p>

<!-- 349-8/0023-->

<p>ಸಮಾಧಿಯುಂಟಾಗುತ್ತದೆ. ಒಂದೊಂದೇ ಭಾವವನ್ನು ತೆಗೆದುಕೊಂಡು ಅದರಲ್ಲಿ ಸಿದ್ದನಾಗಬೇಕಾದರೆ - ಅಥವಾ ಆ ಭಾವದ ಕೊನೆಯ ಅವಸ್ಥೆಗೆ ಹೋಗಬೇಕಾದರೆ - ಎಷ್ಟೋ ಜನ್ಮಗಳು ಹಿಡಿಯುತ್ತವೆ. ಹೀಗಿರಲು ಭಾವರಾಜ್ಯದ ರಾಜರಾದ ನಮ್ಮ ಪರಮಹಂಸರಾದರೊ ಹದಿನೆಂಟು ಭಾವಗಳಲ್ಲಿ ಸಿದ್ದಿಯನ್ನು ಪಡೆದರು ! ಭಾವಮುಖದಲ್ಲಿ ಇಲ್ಲದೆ ಇದ್ದರೆ ಅವರ ಶರೀರ ನಿಲ್ಲುತ್ತಿರಲಿಲ್ಲ - ಎಂದೂ ಅವರು ಹೇಳುತ್ತಿದ್ದರು.' - ಮಾತುಕತೆಯಾದ ಮೇಲೆ ಶಿಷ್ಯನು ಆ ದಿವಸ “ಮಹಾಶಯರೆ ! ಆ ದೇಶದಲ್ಲಿ ಊಟ ಉಪಚಾರಾದಿಗಳನ್ನು ಹೇಗೆ ಮಾಡುತ್ತಿದ್ದಿರಿ?' ಎಂದು ಕೇಳಿದನು. - ಸ್ವಾಮಿಜಿ: ಆ ದೇಶದವರಂತೆಯೆ ಮಾಡುತ್ತಿದ್ದೆ; ನಾನು ಸಂನ್ಯಾಸಿ; ನನಗೆ ಯಾತರಿಂದಲೂ ಜಾತಿ ಹೋಗುವುದಿಲ್ಲ,</p>
<p>ಈ ದೇಶದಲ್ಲಿ ಅವರು ಮುಂದೆ ಯಾವ ರೀತಿ ಕಾರ್ಯ ಮಾಡಬೇಕೆಂದಿದ್ದರೂ ಆ ವಿಷಯವಾಗಿಯೂ ಆ ದಿನ ಸ್ವಾಮಿಾಜಿ ಹೀಗೆಂದರು:</p>
<p>“ಮದ್ರಾಸು ಮತ್ತು ಕಲ್ಕತ್ತ ಈ ಎರಡೂ ಕಡೆ ಕೇಂದ್ರಗಳನ್ನು ಸ್ಥಾಪಿಸಿ ಸಮಸ್ತ ವಿಧವಾದ ಲೋಕಕಲ್ಯಾಣಕ್ಕೋಸ್ಕರ ಹೊಸಪರಿಯ ಸಾಧುಸಂನ್ಯಾಸಿಗಳನ್ನು ಸಿದ್ಧಪಡಿಸುತ್ತೇನೆ. ಮತ್ತೊಂದು ವಿಷಯವೇನೆಂದರೆ, ಧ್ವಂಸದ ಮೂಲಕ - ಅಥವಾ ಪ್ರಾಚೀನ ರೀತಿನೀತಿಗಳನ್ನು ತಲೆಕೆಳಗು ಮಾಡಿ - ಸಮಾಜದ ಅಥವಾ ದೇಶದ ಉನ್ನತಿಯನ್ನು ಸಾಧಿಸುವುದಕ್ಕಾಗುವುದಿಲ್ಲ. ಎಲ್ಲಾ ಕಾಲಗಳಲ್ಲಿಯೂ ಉನ್ನತಿಯು ನಿರ್ಮಾಣ ಮಾರ್ಗದ ಮೂಲಕ, ಎಂದರೆ, ಪ್ರಾಚೀನರೀತಿ ಮುಂತಾದ್ದನ್ನು ಹೊಸ ವಿಧದಲ್ಲಿ ಬದಲಾಯಿಸಿಕೊಂಡೇ ಬಂದಿರುವುದು. ಭರತಖಂಡದ ಧರ್ಮ ಪ್ರಚಾರಕರು ಮಾತ್ರವೇ ಹಿಂದಿನ ಕಾಲಗಳಲ್ಲಿ ಹೀಗೆ ಮಾಡಿದ್ದಾರೆ. ಬುದ್ಧದೇವನ ಧರ್ಮ ಒಂದು ಮಾತ್ರ ಪ್ರಾಚೀನ ರೀತಿನೀತಿಗಳನ್ನು ಧ್ವಂಸಪಡಿಸತಕ್ಕದ್ದು ಆಗಿತ್ತು. ಅದಕ್ಕೋಸ್ಕರವೆ ಈ ಮತ ಭರತಖಂಡದಲ್ಲಿ ನಿರ್ನಾಮವಾಗಿ ಹೋಗಿದೆ.'</p>
<p>ಸ್ವಾಮಿಜಿ ಈ ರೀತಿಯಲ್ಲಿ ಮಾತನಾಡುತ್ತ ಆಡುತ್ತ ಮತ್ತೊಂದು ವಿಷಯವನ್ನು ಹೇಳುತ್ತಿದ್ದದ್ದು ಶಿಷ್ಯನಿಗೆ ಜ್ಞಾಪಕವಿದೆ - ಒಬ್ಬ ಮನುಷ್ಯನಲ್ಲಿ ಬ್ರಹ್ಮವಿಕಾಸವಾದರೆ ಸಾವಿರಾರು ಜನರು ಅದರ ಬೆಳಕಿನಲ್ಲಿ ದಾರಿಯನ್ನು ಕಂಡುಕೊಂಡು ಮುಂದುವರಿಯುತ್ತಾರೆ. ಬ್ರಹ್ಮಜ್ಞ ಪುರುಷರು ಮಾತ್ರವೇ ಲೋಕ ಗುರುಗಳು; ಈ ವಿಷಯವು ಸತ್ವಶಾಸ್ತ್ರ ಮತ್ತು ಯುಕ್ತಿಗಳಿಂದ ಸಾಧಿಸಲ್ಪಟ್ಟಿದೆ. ಅವೈದಿಕವೂ ಅಶಾಸ್ತ್ರೀಯವೂ ಆದ ಕುಲಗುರು ಪದ್ದತಿಯನ್ನು ಸ್ವಾರ್ಥಪರರಾದ ಬ್ರಾಹ್ಮಣರೆ ಈ ದೇಶದಲ್ಲಿ ಪ್ರಚಾರಕ್ಕೆ ತಂದಿದ್ದಾರೆ. ಇದರಿಂದಲೆ ಸಾಧನೆ ಮಾಡಿದರೂ ಜನರು ಈಗ - ಸಿದ್ದರು ಅಥವಾ ಬ್ರಹ್ಮಜ್ಞರು ಆಗಲಾರದವರಾಗಿದ್ದಾರೆ. ಧರ್ಮದ ಈ ಗ್ಲಾನಿಯನ್ನೆಲ್ಲಾ ದೂರಮಾಡುವುದಕ್ಕೆ ಶ್ರೀರಾಮಕೃಷ್ಣ ಪರಮಹಂಸರು ದೇಹಧಾರಣೆ ಮಾಡಿ ಈಗ ಪ್ರಪಂಚದಲ್ಲಿ ಅವತಾರ ಮಾಡಿದರು. ಅವರು ತೋರಿಸಿಕೊಟ್ಟಿರುವ ಸಾರ್ವಭೌಮಿಕ ಮತ ಜಗತ್ತಿನಲ್ಲಿ ಪ್ರಚಾರಕ್ಕೆ ಬಂದರೆ ಜಗತ್ತಿಗೂ ಜನರಿಗೂ ಮಂಗಳವಾಗುತ್ತದೆ.</p>

<!-- 349-8/0024-->
<p>ಇಂಥ ಅದ್ಭುತ ಮಹಾ ಸಮನ್ವಯಾಚಾದ್ಯರು ಯಾರೂ ಅನೇಕ ಶತಮಾನಗಳಿಂದ ಈಚೆಗೆ ಭರತಖಂಡದಲ್ಲಿ ಅವತಾರ ಮಾಡಿರಲಿಲ್ಲ.</p>
<p>ಸ್ವಾಮಿಜಿಯವರ ಗುರುಭ್ರಾತೃಗಳಲ್ಲಿ ಒಬ್ಬರು ಈ ಸಮಯದಲ್ಲಿ ನೀವು ಆ ದೇಶದಲ್ಲಿ ಯಾವಾಗಲೂ ಎಲ್ಲರೆದುರಿಗೂ ಪರಮಹಂಸರು ಅವತಾರ ಪುರುಷರೆಂದು ಏಕೆ ಪ್ರಚಾರಮಾಡಲಿಲ್ಲ?” ಎಂದು ಕೇಳಿದರು.</p>
<p>ಸ್ಯಾಮಾಜಿ: ಅವರು ದರ್ಶನ ವಿಜ್ಞಾನಗಳನ್ನು ದೊಡ್ಡದುಮಾಡಿ ಮುಂದೆ ತಂದಿಡುತ್ತಾರೆ. ಆದ್ದರಿಂದ ಯುಕ್ತಿ ತರ್ಕ ದರ್ಶನ ವಿಜ್ಞಾನ ಇವುಗಳ ಮೂಲಕವೆ ಅವರ ಪಾಂಡಿತ್ಯ ಪ್ರತಿಷ್ಠೆ ಪುಡಿಪುಡಿ ಮಾಡದಿದ್ದರೆ, ಯಾವ ವಿಧವಾದ ಮರ್ಯಾದೆಯೂ ಬರುವುದಿಲ್ಲ. ಯುತರ್ಕಗಳಿಗೆ ಸೋತು ನಿಜವಾಗಿ ತತ್ಯಾನ್ವೇಷಿಗಳಾಗಿ ಯಾರು ನನ್ನ ಹತ್ತಿರಕ್ಕೆ ಬರುತ್ತಿದ್ದರೆ ಅವರಿಗೆ ಪರಮಹಂಸರ ವಿಚಾರವನ್ನು ಹೇಳುತ್ತಿದ್ದೆ. ಹಾಗಲ್ಲದೆ ಥಟ್ಟನೆ ಅವತಾರದ ವಿಷಯವನ್ನು ಹೇಳುತ್ತಿದ್ದರೆ ಅವರು "ಅದೇನು ಹೊಸ ವಿಷಯ ನೀವು ಹೇಳುವುದು? - ನಮ್ಮ ಪ್ರಭು ಏಸು ಕ್ರಿಸ್ತನೂ ಇದ್ದಾನೆ'' ಎಂದುಬಿಡುತ್ತಿದ್ದರು.</p>
<p>ಮೂರು ನಾಲ್ಕು ಗಂಟೆಯ ಹೊತ್ತು ಹೀಗೆ ಅತ್ಯಾನಂದದಲ್ಲಿ ಕಳೆದು ಶಿಷ್ಯನು ಆ ದಿನ ಅಲ್ಲಿಗೆ ಬಂದಿದ್ದ ಇತರ ಜನರೊಡನೆ ಕಲ್ಕತ್ತೆಗೆ ಹಿಂತಿರುಗಿದನು.</p>

<!-- 349-8/0025-->
<p>ಅಧ್ಯಾಯ ೪* ಸ್ಪಳ : ಶ್ರೀ ನವಗೋಪಾಲ ಘೋಷರ ಮನೆ, ರಾಮಕೃಷ್ಣಪುರ, ಹೌರಾ, ಕ್ರಿ.ಶ. ೧೮೯೭, ಫಬ್ರವರಿ೬.</p>
<p>- ಶ್ರೀ ಶ್ರೀರಾಮಕೃಷ್ಣ ಪರಮಹಂಸರ ಪರಮಭಕ್ತರಾದ ಶ್ರೀಯುತ ಬಾಬೂ ನವಗೋಪಾಲ ಘೋಷ್ ಮಹಾಶಯರು ಭಾಗೀರಥಿಯ ಪಶ್ಚಿಮ ದಡದಲ್ಲಿದ್ದ ಹೌರಾಕ್ಕೆ ಸೇರಿದ ರಾಮಕೃಷ್ಣಪುರದಲ್ಲಿ ಹೊಸದಾಗಿ ಒಂದು ಮನೆಯನ್ನು ಕಟ್ಟಿಸಿದ್ದರು. ಈ ಮನೆಗಾಗಿ ಸ್ಥಳವನ್ನು ಕೊಂಡುಕೊಳ್ಳುವಾಗ ಆ ಭಾಗಕ್ಕೆ 'ರಾಮಕೃಷ್ಣಪುರ'ವೆಂದು ಹೆಸರಿರುವುದಾಗಿ ತಿಳಿದು ತುಂಬ ಸಂತೋಷವಾಯಿತು. ಏಕೆಂದರೆ ಈ ಗ್ರಾಮದ ಹೆಸರು ಹೇಳಿದರೆ ತಮ್ಮ ಇಷ್ಟದೇವತೆ ಜ್ಞಾಪಕ ಬರುವುದು. ಮನೆ ಕಟ್ಟಿ ಮುಗಿದ ಸ್ವಲ್ಪ ದಿನಕ್ಕೆ ಸಾಮಾಜಿಯವರು ಮೊದಲನೆಯ ಸಲ ವಿಲಾಯಿತಿಯಿಂದ ಕಲ್ಕತೆಗೆ ಹಿಂತಿರುಗಿ ಬಂದರು. ಆದ್ದರಿಂದ ಘೋಷರಿಗೂ ಅವರ ಹೆಂಡತಿಗೂ, ಸ್ವಾಮಿಜಿಯಿಂದ ಆ ಮನೆಯಲ್ಲಿ ರಾಮಕೃಷ್ಣ ವಿಗ್ರಹವನ್ನು ಪ್ರತಿಷ್ಠೆ ಮಾಡಿಸಬೇಕೆಂಬುದೊಂದು ದೊಡ್ಡ ಅಪೇಕ್ಷೆಯಾಗಿತ್ತು. ಘೋಷರು ಮಠಕ್ಕೆ ಹೋಗಿ ಕೆಲವು ದಿನಗಳ ಮುಂಚೆ ಈ ಪ್ರಸ್ತಾಪವನ್ನು ಎತ್ತಿದ್ದರು. ಸ್ವಾಮಿಜಿ ಅದಕ್ಕೆ ಸಮ್ಮತಿಯನ್ನು ಕೊಟ್ಟಿದ್ದರು. ನವಗೋಪಾಲ ಬಾಬುಗಳ ಮನೆಯಲ್ಲಿ ಇಂದು ಆ ಸಂಬಂಧವಾದ ಉತ್ಸವ - ಮಠಕ್ಕೆ ಸೇರಿದ ಸಂನ್ಯಾಸಿಗಳೂ ಪರಮಹಂಸರ ಗೃಹಸ್ಥ ಭಕ್ತರೂ ಎಲ್ಲರೂ ಇಂದು ಅಲ್ಲಿಗೆ ವಿಶ್ವಾಸಪೂರ್ವಕವಾಗಿ ಆಹ್ವಾನಿಸಲ್ಪಟ್ಟಿದ್ದರು. ಮನೆ ಈಗ ತಳಿರು ತೋರಣಗಳಿಂದ ಪರಿಶೋಭಿತವಾಗಿದೆ - ಮುಂಬಾಗಿಲಿನಲ್ಲಿ ಪೂರ್ಣಕುಂಭ, ಬಾಳೆಯಕಂಬ, ದೇವದಾರು ಪತ್ರದ ತೋರಣ, ಮಾವಿನ ಕೊನೆಯ ಮತ್ತು ಹುಬ್ಬಿನ ಗೊಂಚಲಿನ ಸಾಲು. “ಜಯ ರಾಮಕೃಷ್ಣ !?” ಎಂಬ ಶಬ್ದದಿಂದ ರಾಮಕೃಷ್ಣಪುರ ಈ ದಿನ ಅನುರಣಿತವಾಗುತ್ತಿದೆ.</p>
<p>ಮಠದಿಂದ ಮೂರು ದೋಣಿಗಳನ್ನು ಬಾಡಿಗೆಗೆ ಗೊತ್ತುಮಾಡಿಕೊಂಡು ಸ್ವಾಮಿಗಳೊಡನೆ ಮಠದ ಸಂನ್ಯಾಸಿಗಳು ಬ್ರಹ್ಮಚಾರಿಗಳು ಎಲ್ಲರೂ ರಾಮಕೃಷ್ಣ ಪುರದ ಘಾಟಿಗೆ ಬಂದು ತಲುಪಿದರು. ಸ್ವಾಮಿಗಳ ಪೋಷಾಕೆಲ್ಲಾ ಕಾವಿಯ ರಂಗಿನ ಧೋತ್ರ, ತಲೆಗೆ ಒಂದು ಕುಲಾವಿ, ಇಷ್ಟೆ - ಕಾಲಿನಲ್ಲಿ ಏನೂ ಇಲ್ಲ. ರಾಮಕೃಷ್ಣಪುರದ ಘಾಟಿನಿಂದ ಅವರು ಯಾವ ದಾರಿಯಲ್ಲಿ ನವಗೋಪಾಲ ಬಾಬುಗಳ ಮನೆಗೆ ಹೋಗುವವರಾಗಿದ್ದರೂ ಆ ದಾರಿಯ ಎರಡೂ ಕಡೆಯಲ್ಲಿ ಲೆಕ್ಕಿಸಲಾರದಷ್ಟು ಜನರು ಅವರ ದರ್ಶನಾಕಾಂಕ್ಷಿಗಳಾಗಿ ನಿಂತಿದ್ದರು. ಘಾಟಿನಲ್ಲಿ ಇಳಿಯುತ್ತಿದ್ದ ಹಾಗೆಯೇ ಸ್ವಾಮಿಾಜಿ ದುಃಖಿನೀ ಬ್ರಾಹ್ಮಣೀ ಕೋಲೇ ಕೇ ಶುಯೇಛೇ ಆಲೋಕರೇ, ಕೇರೇ ಜರೇ ದಿಗಂಬರ ಏಸೇಛೇ ಕುಟಿರ ಘರೆ''** ಎಂಬ ಕೀರ್ತನವನ್ನು ಆರಂಭಿಸಿ ತಾವೇ ಮೃದಂಗವನ್ನು ಬಾರಿಸುತ್ತ ಮುಂದೆ ಹೊರಟರು. ಇನ್ನಿಬ್ಬರು ಮೂರು ಜನರೂ ಮೃದಂಗವನ್ನು ಜೊತೆಯಲ್ಲಿ ಬಾರಿಸಲು ಮೊದಲುಮಾಡಿದರು. ಅಲ್ಲಿ ಸೇರಿದ್ದ ಭಕ್ತರೆಲ್ಲರೂ ಸಮಸ್ವರದಲ್ಲಿ ಆ ಕೀರ್ತನೆಯನ್ನು ಹಾಡುತ್ತ ಅವರ ಹಿಂದೆ ಹೊರಟರು. * <span class="en">(W, Vol. 1, P512 **</span>ಎಪ್ರವತೆ ೪೦ಕದಲ್ಲಿ, ನಲಿವನಾರೆ ಬೆಳಕಚಲ್ಲಿ. ಧರಿಸಿ ದಿಸೆಯ ಚಲುವ ಕುವರ, ಇಳಿದು ಬಂದೆ ಬಡಕುಟೀರ.</p>

<!-- 349-8/0026-->
<p>ಉದ್ದಾಮ ನೃತ್ಯದಿಂದಲೂ ಮೃದಂಗ ಧ್ವನಿಯಿಂದಲೂ ರಸ್ತೆಯೂ ಘಾಟಿಯೂ ಮುಖರಿತವಾಗುತ್ತಿತ್ತು. ಹೋಗುತ್ತ ಹೋಗುತ್ತ ಈ ಗುಂಪು ಶ್ರೀಯುತ ಡಾಕ್ಟರ್ ರಾಮಲಾಲ ಬಾಬುಗಳ ಮನೆಯ ಹತ್ತಿರ ಸ್ವಲ್ಪ ಹೊತ್ತು ನಿಂತುಕೊಂಡಿತು. ರಾಮಲಾಲ ಬಾಬುಗಳೂ ಬಹುಬೇಗ ಮನೆಯಿಂದ ಹೊರಕ್ಕೆ ಓಡಿಬಂದು ಜೊತೆಯಲ್ಲಿ ಹೊರಟರು. ಜನರು ಮನಸ್ಸಿನಲ್ಲಿ ನೆನೆಸಿಕೊಂಡಿದ್ದದ್ದೇನೆಂದರೆ - ಸ್ವಾಮಿಾಜಿ ಎಷ್ಟೋ ವೇಷಭೂಷಣ ಗಳಿಂದಲಂಕೃತರಾಗಿ ಆಡಂಬರದಿಂದ ಹೋಗುತ್ತಾರೆಂದು. ಆದರೆ, ಅವರು ಮಠದ ಇತರ ಸಂನ್ಯಾಸಿಗಳಂತೆಯೇ ಸಾಮಾನ್ಯವಾದ ಉಡುಪಿನಲ್ಲಿಯೂ ಬರಿಯ ಕಾಲಿನಲ್ಲಿಯೂ ಮೃದಂಗವನ್ನು ಬಾರಿಸುತ್ತ ಬಾರಿಸುತ್ತ ಬಂದದ್ದನ್ನು ನೋಡಿ ಅನೇಕರಿಗೆ ಮೊದಲು ಅವರ ಗುರುತು ಹಿಡಿಯುವುದಕ್ಕೆ ಆಗದೆ ಆಮೇಲೆ ಇತರರನ್ನು ಕೇಳಿ ತಿಳಿದುಕೊಂಡು “ಇವರೆಯೇ ಪ್ರಪಂಚವನ್ನು ಗೆದ್ದ ವಿವೇಕಾನಂದ ಸ್ವಾಮಿಗಳು !' ಎನ್ನುವುದಕ್ಕೆ ಮೊದಲು ಮಾಡಿದರು. ಸ್ವಾಮಿಾಜಿಯ ಈ ಅಸಾಮಾನ್ಯವಾದ ನಮ್ರತೆಯನ್ನು ನೋಡಿ ಎಲ್ಲರೂ ಅವರನ್ನು ಒಟ್ಟಿಗೆ ಹೊಗಳುವುದಕ್ಕೂ, 'ಜಯ ರಾಮಕೃಷ್ಣ” ಎಂಬ ಧ್ವನಿಯಿಂದ ಹೋಗುತ್ತಿದ್ದ ದಾರಿಯನ್ನು ನಡುಗಿಸುವುದಕ್ಕೂ ಮೊದಲುಮಾಡಿದರು.</p>
<p>ಗೃಹಸ್ಥರಿಗೆ ಆದರ್ಶಸ್ವರೂಪವಾದ ನವಗೋಪಾಲ ಬಾಬುಗಳ ಹೃದಯ ಅಂದು ಆನಂದದಿಂದ ತುಂಬಿಹೋಗಿತ್ತು. ಅವರು ಪರಮಹಂಸರ ಮತ್ತು ಅವರಿಗೆ ಸಂಬಂಧಪಟ್ಟ ಎಲ್ಲಾ ಜನರ ಪೂಜೆಗೋಸ್ಕರ ಯಥೇಚ್ಛವಾಗಿ ಸಾಮಾನುಗಳನ್ನು ಸಿದ್ಧಪಡಿಸಿಕೊಂಡು ನಾಲ್ಕೂ ಕಡೆಗೆ ಸಡಗರದಿಂದ ಓಡಿಯಾಡುತ್ತ ಮಧ್ಯೆ ಮಧ್ಯೆ ಉಲ್ಲಾಸದಿಂದ 'ಜಯರಾಮ್' 'ಜಯರಾಮ್' ಎಂದು ಉದ್ಯೋಷಿಸುತ್ತ ಇದ್ದರು.</p>
<p>ಕ್ರಮವಾಗಿ ಗುಂಪು ನವಗೋಪಾಲ ಬಾಬುಗಳ ಮನೆಯ ಬಾಗಿಲಿಗೆ ಬಂದಕೂಡಲೇ ಮನೆಯ ಒಳಗೆ ಶಂಖಧ್ವನಿಯೂ ಆಯಿತು. ಸ್ವಾಮಿಾಜಿ ಮೃದಂಗವನ್ನು ಕೆಳಗಿಟ್ಟು ಬೈಠಕ್ ಖಾನೆಯಲ್ಲಿ ಸ್ವಲ್ಪ ಕಾಲ ವಿಶ್ರಮಿಸಿಕೊಂಡು ಅನಂತರ ಪೂಜಾಗೃಹವನ್ನು ನೋಡಲು ಮೇಲಕ್ಕೆ ಹೋದರು. ಪೂಜಾಗೃಹವು ಅಮೃತಶಿಲೆಯಿಂದ ರಚಿತವಾಗಿತ್ತು. ಮಧ್ಯದಲ್ಲಿ ಸಿಂಹಾಸನ; ಅದರ ಮೇಲೆ ಪರಮಹಂಸರ ಪೊರ್ಸಿಲೇನಿನ ಮೂರ್ತಿ. ಹಿಂದೂಗಳ ದೇವರ ಪೂಜೆಗೆ ಯಾವ ಯಾವ ಉಪಕರಣಗಳು ಬೇಕೋ ಇವೆಲ್ಲವೂ ಸಿದ್ದವಾಗಿದ್ದುವು - ಯಾವ ಭಾಗದಲ್ಲಿಯೂ ಏನೂ ಕಡಮೆಯಾಗಿರಲಿಲ್ಲ. ಸ್ವಾಮಾಜಿ ಇದನ್ನು ನೋಡಿ ಬಹುವಾಗಿ ಸಂತುಷ್ಟರಾದರು.</p>
<p>ನವಗೋಪಾಲ ಬಾಬುಗಳ ಪಟ್ಟಿ ಇತರ ಹೆಂಗಸರೊಡನೆ ಸ್ವಾಮಿಗಳಿಗೆ ಸಾಷ್ಟಾಂಗ ಪ್ರಣಾಮಮಾಡಿ ಬೀಸಣಿಗೆಯನ್ನು ತೆಗೆದುಕೊಂಡು ಅವರಿಗೆ ಗಾಳಿ ಹಾಕುವುದಕ್ಕೆ ಮೊದಲುಮಾಡಿದರು. ಸ್ವಾಮೀಜಿಯವರ ಬಾಯಿಂದ ಎಲ್ಲಾ ವಿಚಾರಗಳ ಪ್ರಶಂಸೆಯನ್ನೂ ಕೇಳಿ ಮನೆಯ ಯಜಮಾನಿಯು ಅವರನ್ನು ಸಂಬೋಧಿಸಿ ಹೀಗೆಂದು ಹೇಳಿದರು - “ನಾವು ಪರಮಹಂಸರ ಸೇವೆ ಮಾಡುವ ಅಧಿಕಾರವನ್ನು ಪಡೆಯುವುದೆಂದರೇನು? ಸಾಮಾನ್ಯವಾದ ಮನೆ, ಸಾಮಾನ್ಯವಾದ ಸಂಪತ್ತು. ತಾವು</p>

<!-- 349-8/0027-->

<p>ಈ ದಿವಸ ಸ್ವಂತ ನಿಂತುಕೊಂಡು ಕೃಪೆಮಾಡಿ ಪರಮಹಂಸರ ಪ್ರತಿಷ್ಠೆಯನ್ನು ಮಾಡಿಸಿ ನಮ್ಮನ್ನು ಧನ್ಯರನ್ನಾಗಿ ಮಾಡಬೇಕು.''</p>
<p>ಸ್ವಾಮಿಗಳು ಅದಕ್ಕೆ ಉತ್ತರವಾಗಿ ಪರಿಹಾಸ್ಯ ಮಾಡುತ್ತ, ''ನಿಮ್ಮ ಪರಮಹಂಸರು ಇಂತಹ ಅಮೃತಶಿಲೆಯ ಮಹಡಿಯ ಮನೆಯಲ್ಲಿ ಹದಿನಾಲ್ಕು ತಲೆಗಳಿಂದ ವಾಸಮಾಡಿರಲಿಲ್ಲ. ಹುಟ್ಟಿದ್ದು ಒಂದು ಹಳ್ಳಿಯ ಗುಡಿಸಲಲ್ಲಿ; ಹಾಗೂ ಹೀಗೂ ದಿನಗಳನ್ನು ಕಳೆದದ್ದಾಯಿತು. ಇಲ್ಲಿ, ಇಂಥ ಉತ್ತಮವಾದ ಸೇವೆಯಲ್ಲಿ ಇರದಿದ್ದರೆ ಮತ್ತೆಲ್ಲಿ ಇರುವರು ?'' ಎಂದರು. ಎಲ್ಲರೂ ಸ್ವಾಮಿಗಳ ಮಾತನ್ನು ಕೇಳಿ ನಗುವುದಕ್ಕೆ ಮೊದಲುಮಾಡಿದರು. ಈಗ ವಿಭೂತಿಭೂಷಿತಾಂಗರಾದ ಸ್ವಾಮೀಜಿ ಸಾಕಾತ್ ಮಹಾದೇವನ ಹಾಗೆ ಪೂಜಕನ ಆಸನದಲ್ಲಿ ಕುಳಿತು ಪರಮಹಂಸರನ್ನು ಆವಾಹನೆ ಮಾಡುವುದಕ್ಕೆ ಹೊರಟರು.</p>
<p>ಪ್ರಕಾಶಾನಂದ ಸ್ವಾಮಿಗಳು ಸ್ವಾಮಿಾಜಿ ಹತ್ತಿರ ಕುಳಿತುಕೊಂಡು ಮಂತ್ರ ಮುಂತಾದವುಗಳನ್ನು ಹೇಳುತ್ತಿದ್ದರು. ಪೂಜೆಯ ನಾನಾ ಅಂಗಗಳು ಕ್ರಮವಾಗಿ ಮುಗಿದುವು, ಮಂಗಳಾರತಿಗಾಗಿ ಶಂಖ ಗಂಟೆಗಳ ಧ್ವನಿ ಮೊದಲಾಯಿತು. ಪ್ರಕಾಶಾನಂದ ಸ್ವಾಮಿಗಳೇ ಅದನ್ನು ಬಾರಿಸಿದರು.</p>
<p>ಮಂಗಳಾರತಿಯಾದ ಮೇಲೆ ಸ್ವಾಮಿಗಳು ಪೂಜಾಗೃಹದಲ್ಲಿ ಕುಳಿತುಕೊಂಡಿದ್ದ ಹಾಗೆಯೆ ಶ್ರೀರಾಮಕೃಷ್ಣ ದೇವರಿಗೆ ನಮಸ್ಕಾರಮಾಡುವ ಮಂತ್ರವನ್ನು ಬಾಯಲ್ಲಿಯೇ ರಚಿಸಿ ಹೀಗೆ ಹೇಳಿಬಿಟ್ಟರು:</p>
<p>“ಸ್ಟಾಪಕಾಯ ಚ ಧರ್ಮಸ್ಯ ಸರ್ವಧರ್ಮಸ್ವರೂಪಿಣೇ। ಅವತಾರವರಿಷ್ಠಾಯ ರಾಮಕೃಷ್ಟಾಯ ತೇ ನಮಃ ||”</p>
<p>ಸಕಲರೂ ಈ ಮಂತ್ರವನ್ನು ಹೇಳಿ ಪರಮಹಂಸರಿಗೆ ನಮಸ್ಕಾರ ಮಾಡಲು ಶಿಷ್ಯನು ಪರಮಹಂಸರ ಮೇಲಣ ಒಂದು ಸೂತ್ರವನ್ನು ಓದಿದನು. ಹೀಗೆ ಪೂಜೆ ಮುಗಿಯಿತು. ಭಕ್ತಮಂಡಲಿಯು ಕೆಳಗೆ ಇಳಿದು ಬಂದು ಸ್ವಲ್ಪ ಫಲಾಹಾರ ಮಾಡಿ ಭಜನೆಗೆ ಆರಂಭಮಾಡಿತು. ಸ್ವಾಮಿಾಜಿ ಮೇಲೆಯೇ ಇದ್ದರು. ಮನೆಯಲ್ಲಿದ್ದ ಹೆಂಗಸರು ಸ್ವಾಮಿಾಜಿಗೆ ನಮಸ್ಕಾರಮಾಡಿ ನಾನಾ ಧಾರ್ಮಿಕ ವಿಚಾರಗಳನ್ನು ಕೇಳಿ ತಿಳಿದು ಕೊಳ್ಳುತ್ತಲೂ ಆಶೀರ್ವಾದವನ್ನು ಪಡೆಯುತ್ತಲೂ ಇದ್ದರು. ಆ ಪರಿವಾರದಲ್ಲಿದ್ದವ ರೆಲ್ಲರೂ ರಾಮಕೃಷ್ಣ ಪರಮಹಂಸರಲ್ಲಿ ಪ್ರಾಣವನ್ನು ಇಟ್ಟುಕೊಂಡಿದ್ದುದನ್ನು ನೋಡಿ ಶಿಷ್ಯ ಬೆರಗಾಗಿ ನಿಂತು ಅವರ ಸಹವಾಸದಿಂದ ತನ್ನ ಮನುಷ್ಯ ಜನ್ಮ ಸಾರ್ಥಕ ವಾಯಿತೆಂದು ಭಾವಿಸಿಕೊಂಡನು. - ಅನಂತರ ಭಕ್ತಾದಿಗಳು ಪ್ರಸಾದವನ್ನು ಸ್ವೀಕರಿಸಿ ಕೈತೊಳೆದುಕೊಂಡು ಕೆಳಗೆ ಹೋಗಿ ಸ್ವಲ್ಪ ವಿಶ್ರಾಂತಿಯನ್ನು ತೆಗೆದುಕೊಂಡರು. ಕ್ರಮವಾಗಿ ಸಾಯಂಕಾಲವಾಗಲು ಅವರೆಲ್ಲರೂ ಸಣ್ಣ ಸಣ್ಣ ಗುಂಪಾಗಿ ತಮ್ಮ ತಮ್ಮ ಮನೆಗೆ ಹಿಂತಿರುಗಿ ಹೊರಟರು. ಶಿಷ್ಯನೂ ಸ್ವಾಮಿಗಳ ಸಂಗಡ ಗಾಡಿಯಲ್ಲಿ ಕುಳಿತುಕೊಂಡು ಹೋಗಿ ರಾಮಕೃಷ್ಣಪುರದ ಘಾಟಿನಲ್ಲಿ ದೋಣಿಯನ್ನು ಹತ್ತಿ ಆನಂದದಿಂದ ನಾನಾ ಮಾತುಗಳನ್ನಾಡುತ್ತ ಬಾಗ್‌ಬಜಾರಿನ ಕಡೆಗೆ ಹೋದನು.</p>

<!-- 349-8/0028-->
<p>ಅಧ್ಯಾಯ ೫ *</p>
<p>ಸ್ಥಳ: ದಕ್ಷಿಣೇಶ್ವರದ ಕಾಳಿ ದೇವಸ್ಥಾನ, ಆಲಂಬಜಾರಿನ ಮಠ,</p>
<p>ವರ್ಷ: ಕ್ರಿ.ಶ. ೧೮೯೭ನೆಯ ಮಾರ್ಚಿ. ಸ್ವಾಮಿಜಿ ಇಂಗ್ಲೆಂಡಿನಿಂದ ಮೊದಲಬಾರಿ ಹಿಂತಿರುಗಿ ಬಂದಾಗ ಆಲಂಬಜಾರಿನ ರಾಮಕೃಷ್ಣ ಮಠ ಪ್ರತಿಷ್ಠಾಪಿತವಾಗಿತ್ತು. ಈ ಮಠದ ಮನೆಯನ್ನು ಜನರು ಭೂತದ ಮನೆ” ಎಂದು ಕರೆಯುತ್ತಿದ್ದರು. ಆದರೆ ಸಂನ್ಯಾಸಿಗಳ ಸಂಸರ್ಗದಿಂದ ಈ ಭೂತದ ಮನೆ ರಾಮಕೃಷ್ಣ ಯಾತ್ರಾಸ್ಥಳವಾಗಿ ಪರಿಣಮಿಸಿತು. ಅಲ್ಲಿ ಎಷ್ಟು ಶಾಸ್ತ್ರಪ್ರಸಂಗಗಳು, ಎಷ್ಟು ನಾಮಕೀರ್ತನೆಗಳು ನಡೆದುವೋ ಅವಕ್ಕೆ ಎಲ್ಲೆಯೇ ಇಲ್ಲ. ಕಲ್ಕತ್ತೆಯಲ್ಲಿ ರಾಜಯೋಗ್ಯವಾದ ಸ್ವಾಗತವನ್ನು ಪಡೆದ ಸ್ವಾಮಿಗಳು ಈ ಮುರುಕು ಮಠದಲ್ಲಿಯೇ ಇರುತ್ತಿದ್ದರು. ಕಲ್ಕತ್ತೆಯ ಜನರು ಅವರಲ್ಲಿ ಶ್ರದ್ಧಾಭಕ್ತಿಯುಳ್ಳವರಾಗಿ ಒಂದು ತಿಂಗಳು ಇರಬೇಕೆಂದು ಅವರಿಗೋಸ್ಕರ ಕಲ್ಕತ್ತೆಯ ಉತ್ತರಕ್ಕೆ ಕಾಶೀಪುರದಲ್ಲಿ ಗೋಪಾಲಲಾಲ ಶೀಲರ ತೋಟದ ಮನೆಯಲ್ಲಿ ಸ್ನಾನವನ್ನು ಗೊತ್ತು ಮಾಡಿಕೊಟ್ಟಿದ್ದರಷ್ಟೆ. ಅಲ್ಲಿಗೂ ಮಧ್ಯೆ ಮಧ್ಯೆ ಹೋಗುತ್ತ ಇರುತ್ತ ದರ್ಶನೋತ್ಸುಕರಾದ ಜನಸಂಘ ದೊಡನೆ ಧರ್ಮಾಲಾಪಾದಿಗಳನ್ನು ಮಾಡಿ ಅವರ ಹೃದಯಾಕಾಂಕ್ಷೆಯನ್ನು ಪೂರ್ಣಮಾಡುತ್ತಿದ್ದರು.</p>
<p>ಶ್ರೀರಾಮಕೃಷ್ಣ ಪರಮಹಂಸರ ಜನೋತ್ಸವ ಹತ್ತಿರಕ್ಕೆ ಬಂತು. ದಕ್ಷಿಣೇಶ್ವರದಲ್ಲಿರುವ ರಾಣಿರಾಸಮಣಿಯ ಕಾಳಿ ದೇವಸ್ಥಾನದಲ್ಲಿ ಈ ಸಾರಿ ಉತ್ಸವಕ್ಕಾಗಿ ಅಗಾಧವಾದ ಏರ್ಪಾಡು ನಡೆಯುತ್ತಿದೆ. ಶ್ರೀ ರಾಮಕೃಷ್ಣರ ಸೇವಕರ ಮಾತು ಹಾಗಿರಲಿ, ಧರ್ಮಪಿಪಾಸುಗಳಾದ ಜನಸಾಮಾನ್ಯರಿಗೂ ಆನಂದ ಉತ್ಸಾಹಗಳು ಮೇರೆಯಿಲ್ಲದಂತಿದ್ದವು. ಏಕೆಂದರೆ ವಿಶ್ವವಿಜಯಿಗಳಾದ ಸ್ವಾಮಿಜಿ ಶ್ರೀರಾಮಕೃಷ್ಣರ ಭವಿಷ್ಯ ವಾಣಿಯನ್ನು ಸಫಲಮಾಡಿ ಈ ವರ್ಷ ಹಿಂತಿರುಗಿ ಬಂದಿದ್ದಾರೆ; ಅವರ ಗುರು ಭಾತೃಗಳು ಅಂದು ಅವರನ್ನು ಪಡೆದು ಶ್ರೀರಾಮಕೃಷ್ಣರ ಸಂಗಸುಖವನ್ನು ಅನುಭವಿಸುತ್ತಿರುವಂತೆ ತೋರುತ್ತಿದ್ದರು. ಕಾಳೀಮಂದಿರದ ದಕ್ಷಿಣ ಭಾಗದ ದೊಡ್ಡ ಪಾಕಶಾಲೆಯಲ್ಲಿ ಅಡಿಗೆಯಾಗುತ್ತಿದೆ. ಸ್ವಾಮಿಜಿಯವರು ಕೆಲವು ಗುರು ಭ್ರಾತೃಗಳೊಡನೆ ಸುಮಾರು ಒಂಬತ್ತು ಗಂಟೆಯ ಹೊತ್ತಿಗೆ ಬಂದರು. ಬರಿಯ ಕಾಲು; ತಲೆಗೆ ಕಾವಿಯ ಬಣ್ಣದ ಪಾಗು, ಜನಸಂಘ ಅವರನ್ನು ನೋಡುತ್ತಾ ಅಲ್ಲಿಂದಿಲ್ಲಿಗೆ ಓಡಿಯಾಡುತ್ತಿದೆ. ಅವರ ಆ ಅನಿಂದಿತವಾದ ರೂಪವನ್ನು ದರ್ಶನ ಮಾಡೋಣ, ಆ ಪಾದಪದ್ಮವನ್ನು ಸ್ಪರ್ಶಮಾಡೋಣ, ಮತ್ತು ಅವರ ಬಾಯಿಂದ ಜ್ವಲಿಸುತ್ತಿರುವ ಅಗ್ನಿಯ ಜ್ವಾಲೆಯಂತಿರುವ ಮಾತನ್ನು ಕೇಳಿ ಧನ್ಯರಾಗೋಣ, ಎಂದು ಜನ ಕುತೂಹಲಿಗಳಾಗಿರುವರು. ಅದರಿಂದಲೆ ಸ್ವಾಮಿಾಜಿಗೆ ಈ ದಿವಸ ಒಂದು ನಿಮಿಷ ಅವಕಾಶವೂ ಇಲ್ಲ. ಕಾಳೀಮಾತೆಯ ಮಂದಿರದ ಮುಂದೆ ಅಸಂಖ್ಯವಾದ ಜನ. ಸ್ವಾಮಿಾಜಿ ಜಗನ್ಮಾತೆಗೆ ನೆಲದ ಮೇಲೆ ಉದ್ದಕ್ಕೆ ಪ್ರಣಾಮ ಮಾಡಿದರು - *<span class="en"> C.W, Vol. VI, P. 4G5</span></p>

<!-- 349-8/0029-->

<p>ಜೊತೆಯಲ್ಲಿಯೇ ಸಾವಿರಾರು ತಲೆಗಳು ಬಗ್ಗಿದುವು. ಆಮೇಲೆ ರಾಧಾಕಾಂತ ಸ್ವಾಮಿಗೆ ಪ್ರಣಾಮ ಮಾಡಿ ಅವರು ಪರಮಹಂಸರ ವಾಸಗೃಹಕ್ಕೆ ಬಂದರು. ಆ ತೊಟ್ಟಿಯಲ್ಲಿ ಈಗ ಒಂದು ಎಳು ಹಾಕಿದರೆ ಹಿಡಿಸುವಷ್ಟು ಜಾಗವೂ ಇಲ್ಲ, 'ಜಯರಾಮಕೃಷ್ಣ !? ಎಂಬ ಧ್ವನಿಯಿಂದ ಕಾಳಿ ದೇವಸ್ಥಾನದ ದಿಕ್ಕುಗಳೆಲ್ಲವೂ ಪ್ರತಿಧ್ವನಿತವಾಗುತ್ತಿವೆ. ಸಾವಿರಾರು ನೋಟಕರನ್ನು ಕೂರಿಸಿಕೊಂಡು ಹೋರ್‌ ಮಿಲರ್ ಕಂಪೆನಿಯ ಜಹಜು ಬಾರಿಬಾರಿಗೂ ಕಲ್ಕತ್ತೆಯಿಂದ ಓಡಿಯಾಡುತ್ತಿದೆ. ನಗಾರಿ ನೌಪತ್ತಿನ ವಾದ್ಯಧ್ವನಿಯಿಂದ ಗಂಗಾನದಿ ನರ್ತನ ಮಾಡುತ್ತಿದೆ. ಉತ್ಸಾಹ, ಆಕಾಂಕ್ಷೆ, ಧರ್ಮಪಿಪಾಸೆ ಮತ್ತು ಅನುರಾಗ ಇವು ಮೂರ್ತಿಮತ್ತಾಗಿ ಶ್ರೀರಾಮಕೃಷ್ಣರ ಭಕ್ತರ ರೂಪದಲ್ಲಿ ಅಲ್ಲಲ್ಲಿ ಬೆಳಗುತ್ತಿವೆ. ಈ ಸಲದ ಈ ಉತ್ಸವ ಹೃದಯದಲ್ಲಿ ಅನುಭವಮಾಡಿಕೊಳ್ಳಬೇಕಾದ ವಿಷಯ - ಮಾತಿನಲ್ಲಿ ವ್ಯಕ್ತಪಡಿಸಲು ಅಸಾಧ್ಯ.</p>
<p>ಸ್ವಾಮಿಜಿಯೊಡನೆ ಬಂದಿದ್ದ ಇಬ್ಬರು ಇಂಗ್ಲಿಷ್ ಸ್ತ್ರೀಯರೂ ಉತ್ಸವಕ್ಕೆ ಬಂದಿದ್ದರು. ಶಿಷ್ಯನಿಗೆ ಅವರೊಡನೆ ಇನ್ನೂ ಪರಿಚಯವಾಗಿರಲಿಲ್ಲ. ಸ್ವಾಮಿಾಜಿ ಅವರನ್ನು ಜೊತೆಯಲ್ಲಿ ಕರೆದುಕೊಂಡು ಹೋಗಿ ಪವಿತ್ರವಾದ ಪಂಚವಟಿ ಮತ್ತು ಬಿಲ್ವಮೂಲಗಳನ್ನು ದರ್ಶನ ಮಾಡಿಸುತ್ತಿದ್ದರು. ಸ್ವಾಮಿಜಿಯೊಡನೆ ಈಗಲೂ ಅಷ್ಟೊಂದು ವಿಶೇಷ ಪರಿಚಯವಿಲ್ಲದಿದ್ದರೂ ಶಿಷ್ಯನು ಅವರ ಹಿಂದೆ ಹಿಂದೆ ಹೋಗಿ ಈ ಉತ್ಸವದ ಸಂಬಂಧವಾಗಿ ತಾನು ರಚಿಸಿದ ಒಂದು ಸಂಸ್ಕೃತ ಸ್ತೋತ್ರವನ್ನು ಸ್ವಾಮೀಜಿ ಕೈಗೆ ಕೊಟ್ಟನು. ಸ್ವಾಮೀಜಿ ಅದನ್ನು ಓದುತ್ತ ಓದುತ್ತ ಪಂಚವಟಿಯ ಕಡೆಗೆ ಹೊರಟರು. ಹೋಗುತ್ತ ಹೋಗುತ್ತ ಶಿಷ್ಯನ ಕಡೆಗೆ ಒಂದು ಸಾರಿ ತಿರುಗಿ ನೋಡಿ 'ಚೆನ್ನಾಗಿದೆ, ಇನ್ನೂ ಬರಿ'' ಎಂದು ಹೇಳಿದರು.</p>
<p>ಪಂಚವಟಿಯ ಒಂದು ಕಡೆಯಲ್ಲಿ ಪರಮಹಂಸರ ಗೃಹಸ್ಯ ಭಕ್ತರು ಇಳಿದುಕೊಂಡಿದ್ದರು. ಗಿರೀಶಬಾಬುಗಳು ಪಂಚವಟಿಯ ಉತ್ತರದಲ್ಲಿ ಗಂಗೆಯ ಕಡೆಗೆ ತಿರುಗಿಕೊಂಡು ಕುಳಿತಿದ್ದರು ಮತ್ತು ಅವರನ್ನು ಸುತ್ತಿಕೊಂಡು ಮಿಕ್ಕ ಭಕ್ತಜನರು ಶ್ರೀರಾಮಕೃಷ್ಣರ ಗುಣಗಾನದಲ್ಲಿಯೂ ಕಥಾ ಪ್ರಸಂಗದಲ್ಲಿಯೂ ಮೈಮರೆತು ಕುಳಿತುಕೊಂಡಿದ್ದರು. ಈ ಸಮಯದಲ್ಲಿ ಸ್ವಾಮಿಾಜಿ ಬಹುಜನರೊಡನೆ ಗಿರೀಶಬಾಬುಗಳ ಹತ್ತಿರಕ್ಕೆ ಬಂದು 'ಏನ್ರಿ - ಘೋಷರೆ'' ಎನ್ನುತ್ತ ಗಿರೀಶಬಾಬುಗಳಿಗೆ ನಮಸ್ಕಾರ ಮಾಡಿದರು. ಗಿರೀಶಬಾಬುಗಳೂ ಅವರಿಗೆ ಕೈ ಜೋಡಿಸಿ ಪ್ರತಿನಮಸ್ಕಾರ ಮಾಡಿದರು. ಸ್ವಾಮಿಾಜಿ ಗಿರೀಶಬಾಬುಗಳಿಗೆ ಹಿಂದಿನ ವೃತ್ತಾಂತವನ್ನು ಜ್ಞಾಪಿಸಿ 'ಘೋಷರೆ, ಅದೇ ಒಂದು ಕಾಲ'' ಎಂದರು. ಗಿರೀಶಬಾಬುಗಳೂ ಸ್ವಾಮಿಾಜಿ ಮಾತಿಗೆ ಸಮ್ಮತಿಸಿ “ಅದೇನೋ ನಿಜ; ಆದರೆ ಈಗಲೂ ಅದನ್ನೆ ಇನ್ನೂ ಹೆಚ್ಚಾಗಿ ನೋಡಬೇಕೆಂದು ಮನಸ್ಸು ಹಂಬಲಿಸುತ್ತದೆ' ಎಂದರು.</p>
<p>ಹೀಗೆ ಅವರಿಬ್ಬರಿಗೂ ಏನು ಮಾತು ನಡೆಯಿತೊ ಅದರ ಮರ್ಮವನ್ನು ಹೊರಗಿನ ಜನರನೇಕರು ಅರ್ಥಮಾಡಿಕೊಳ್ಳಲಾರದೆ ಹೋದರು. ಸ್ವಲ್ಪ ಹೊತ್ತು ಮಾತುಕತೆ ನಡೆದ ಮೇಲೆ ಸ್ವಾಮಿಾಜಿ ಪಂಚವಟಿಯ ಈಶಾನ್ಯದಲ್ಲಿರುವ ಬಿಲ್ವ ವೃಕ್ಷದ ಕಡೆಗೆ ಹೊರಟರು.</p>

<!-- 349-8/0030-->
<p>ಸ್ವಾಮಿಜಿ ಹೊರಟುಹೋದ ಮೇಲೆ ಗಿರೀಶ ಬಾಬುಗಳು ಬಂದಿದ್ದ ಭಕ್ತಮಂಡಲಿಯನ್ನು ಸಂಬೋಧಿಸಿ ಹೀಗೆಂದು ಹೇಳಿದರು: 'ಒಂದು ದಿನ ಹರಮೋಹನ ಮಿತ್ರರು, ವರ್ತಮಾನ ಪತ್ರಿಕೆಯನ್ನು ನೋಡಿಕೊಂಡೋ ಏನೋ ಬಂದು, ಅಮೆರಿಕಾದಲ್ಲಿ ಸ್ವಾಮಿಗಳ ವಿಚಾರವಾಗಿ ಅಪಯಶಸ್ಸು ಹರಡಿಕೊಂಡಿತ್ತೆಂದು ಹೇಳಿದರು. ಆಗ ನಾನು ಅವರಿಗೆ - 'ನರೇನನು* ಏನಾದರೂ ಕೆಟ್ಟದ್ದು ಮಾಡಿದ್ದನ್ನು ನನ್ನ ಕಣ್ಣಿನಿಂದಲೆ ನೋಡಿದರೂ ಆಗ ಅದು ನನ್ನ ಕಣ್ಣಿನ ದೋಷವೆಂದು ಹೇಳಿಬಿಡುತ್ತೇನೆ - ಕಣ್ಣಿನ ಮೇಲೆ ಹಾಕಿಬಿಡುತ್ತೇನೆ. ಅವರು ಹೊತ್ತು ಹುಟ್ಟುವುದಕ್ಕಿಂತ ಮುಂಚೆ ತೆಗೆದ ಬೆಣ್ಣೆ; ಅವರು ನೀರಿನಲ್ಲಿ ಕರಗಿ ಹೋಗುತ್ತಾರೆಯೇನು ? ಅವರಲ್ಲಿ ಯಾರಾದರೂ ಯಾವುದಾದರೂ ದೋಷವನ್ನು ಎತ್ತಿಯಾಡಿದರೆ ಅಂಥವರಿಗೆ ನರಕ ಪ್ರಾಪ್ತಿಯಾಗುತ್ತದೆ ಎಂದು ಹೇಳಿದೆನು.” ಹೀಗೆ ಮಾತುಕತೆಗಳು ನಡೆಯುತ್ತಿದ್ದವು. ಆಗ ನಿರಂಜನಾನಂದ ಸ್ವಾಮಿಗಳು ಗಿರೀಶಘೋಷ ಮಹಾಶಯರಿದ್ದೆಡೆಗೆ ಬಂದರು. ಒಂದು ಹುಕ್ಕವನ್ನು ತೆಗೆದುಕೊಂಡು ತಂಬಾಕನ್ನು ಸೇವಿಸುತ್ತಾ ಕೊಲೊಂಬೋವಿನಿಂದ ಕಲ್ಕತ್ತೆಗೆ ಹಿಂತಿರುಗಿ ಬರುವವರೆಗೆ ಹಿಂದೂಸ್ಥಾನದ ಬೇರೆ ಬೇರೆ ಸ್ಥಳಗಳಲ್ಲಿ ಸಾಧಾರಣ ಜನರು ಸ್ವಾಮಿಗಳಿಗೆ ಎಷ್ಟು ಅಪೂರ್ವವಾದ ಆದರಾತಿಥ್ಯಗಳನ್ನು ಮಾಡಿದರು, ಮತ್ತು ಸ್ವಾಮಾಜಿ ಅವರೆಲ್ಲರಿಗೂ ಹೇಗೆ ಉಪನ್ಯಾಸಗಳ ಮೂಲಕ ಅಮೂಲ್ಯವಾದ ಉಪದೇಶವನ್ನು ಕೊಟ್ಟರು ಎಂಬುದನ್ನು ತಿಳಿಸಿ ಅವುಗಳಲ್ಲಿ ಕೆಲವನ್ನು ವರ್ಣಿಸುತ್ತಿದ್ದರು. ಗಿರೀಶಬಾಬುಗಳು ಅದನ್ನು ಕೇಳುತ್ತ ಕೇಳುತ್ತ ಸ್ತಂಭೀಭೂತರಾಗಿ ಕುಳಿತುಕೊಂಡುಬಿಟ್ಟರು.</p>
<p>ಆ ದಿನ ದಕ್ಷಿಣೇಶ್ವರದ ದೇವಾಲಯದಲ್ಲಿ ಎಲ್ಲೆಲ್ಲಿಯೂ ಹೀಗೆ ಒಂದು ದಿವ್ಯಭಾವದ ಪ್ರವಾಹ ಹರಿಯುತ್ತಿತ್ತು. ಈಗ ಜನಸೋಮ ಸ್ವಾಮಿಾಜಿಯ ಉಪನ್ಯಾಸವನ್ನು ಕೇಳುವುದಕ್ಕೆ ಉತ್ಸುಕವಾಗಿ ನಿಂತುಕೊಂಡಿದೆ – ಆದರೆ ಬಹುಪ್ರಯತ್ನ ಮಾಡಿದರೂ ಸ್ವಾಮಿಾಜಿ ಜನರ ಗುಜುಗುಜು ಶಬ್ದವನ್ನು ಮಾರುವಷ್ಟು ಗಟ್ಟಿಯಾಗಿ ಮಾತನಾಡಲಾರದೆ ಹೋದರು. ವಿಧಿಯಿಲ್ಲದೆ, ಉಪನ್ಯಾಸದ ಪ್ರಯತ್ನವನ್ನು ನಿಲ್ಲಿಸಿ ಅವರು ತಮ್ಮೊಡನೆ ಇಬ್ಬರು ಇಂಗ್ಲಿಷ್ ಸ್ತ್ರೀಯರನ್ನು ಜೊತೆಯಲ್ಲಿ ಕರೆದುಕೊಂಡು ಪರಮಹಂಸರ ಸಾಧನೆಯ ಸ್ಥಾನವನ್ನು ತೋರಿಸುತ್ತಲೂ, ಪರಮಹಂಸರ ಮುಖ್ಯ</p>
<p>ರುತು ಅಂತರಂಗದ ಜನರೊಡನೆ ಮಾತನಾಡುತ್ತಲೂ ಇದ್ದು ಬಿಟ್ಟರು. ಇಂಗ್ಲಿಷ್ ಸ್ತ್ರೀಯರು ಧರ್ಮಶಿಕ್ಷಣಕ್ಕಾಗಿ ಅವರೊಡನೆ ದೂರದೇಶದಿಂದ ಬಂದಿದ್ದನ್ನು ನೋಡಿ ಪ್ರೇಕ್ಷಕರಲ್ಲಿ ಕೆಲವರು ಆಶ್ಚರ್ಯಯುಕ್ತರಾಗಿ ಸ್ವಾಮಿಾಜಿಯ ಅದ್ಭುತ ಸಾಮರ್ಥದ ವಿಚಾರವಾಗಿ ಮಾತನಾಡಿಕೊಳ್ಳುವುದಕ್ಕೆ ತೊಡಗಿದರು. - ಮೂರು ಗಂಟೆಯಾದ ಮೇಲೆ ಸ್ವಾಮಿಾಜಿ ಶಿಷ್ಯನನ್ನು ಕುರಿತು ಒಂದು ಬಂಡಿಯನ್ನು ನೋಡು - ಮಠಕ್ಕೆ ಹೋಗಬೇಕು'' ಎಂದರು. ಅನಂತರದಲ್ಲಿ ಆಲಂಬಜಾರಿನವರೆಗೂ ಹೋಗುವುದಕ್ಕೆ ಎರಡಾಣೆ ಬಾಡಿಗೆಯನ್ನು ನಿಷ್ಕರ್ಷೆ ಮಾಡಿ ,</p>
<p>* ವಿವೇಕಾನಂದ ಸ್ವಾಮಿಗಳು.</p>

<!-- 349-8/0031-->

<p>ಶಿಷ್ಯನು ಒಂದು ಗಾಡಿಯನ್ನು ತೆಗೆದುಕೊಂಡು ಬರಲು, ಸ್ವಾಮಿಗಳು ಗಾಡಿಯಲ್ಲಿ ತಾವು ಒಂದು ಕಡೆ ಕುಳಿತುಕೊಂಡು ನಿರಂಜನಾನಂದ ಸ್ವಾಮಿಗಳನ್ನೂ ಶಿಷ್ಯನನ್ನೂ ಮತೊಂದು ಕಡೆ ಕೂರಿಸಿಕೊಂಡು ಆಲಂಬಜಾರಿನ ಮಠದ ಕಡೆಗೆ ಸಂತೋಷದಿಂದ ಹೊರಟರು. ಹೊಗುತ್ತ ಹೋಗುತ ಶಿಷ್ಯನನ್ನು ಕುರಿತು ಹೀಗೆಂದರು: 'ಜೀವನದಲ್ಲಿಯೂ ಕಾರ್ಯದಲ್ಲಿಯೂ ಪರಿಣತವಾಗದ ಭಾವವನ್ನು ಹಿಡಿದುಕೊಂಡು ಕುಳಿತರೆ ಏನಾಗುತ ದೆ? ಈ ಉತ್ಸವ ಮೊದಲಾದವುಗಳೂ ಬೇಕು, ಅವು ಇದ ರೆ ತಾನೆ ಕ್ರಮವಾಗಿ ಈ ಭಾವಗಳೆಲ್ಲ ಜನಸಾಮಾನ್ಯರ ಮನಸ್ಸಿಗೆ ಹತ್ತುತ್ತವೆ. ಹಿಂದೂಗಳಲ್ಲಿ ಹನ್ನೆರಡು ತಿಂಗಳಿಗೆ ಹದಿಮೂರು ಹಬ್ಬಗಳುಂಟಷ್ಟೆ - ಇವುಗಳ ಆಚರಣೆಯ ಧರ್ಮದ ದೊಡ್ಡ ದೊಡ್ಡ ಭಾವಗಳು ಕ್ರಮೇಣ ಜನರಲ್ಲಿ ಪ್ರವೇಶಿಸುವಂತೆ ಮಾಡುವುದು. ಅವುಗಳಲ್ಲಿ ಒಂದು ದೋಷವೂ ಇದೆ. ಸಾಧಾರಣ ಜನರು ಇವುಗಳ ಒಳ ತಿರುಳನ್ನು ತಿಳಿದುಕೊಳ್ಳದೆ ಇವುಗಳಲ್ಲಿಯೇ ಮೈಮರೆತು ಹೋಗುತ್ತಾರೆ ಮತ್ತು ಈ ಉತೃವಾಮೋದಗಳು ನಿಂತುಹೋದರೆ ಆಮೇಲೆ ಎಂದಿನಂತೆಯೇ ಇದ್ದು ಬಿಡುತ್ತಾರೆ. ಆದ್ದರಿಂದ ಅವು ಧರ್ಮದ ಬಹಿರಾವರಣವೆಂಬುದೂ, ಈಗ ಧರ್ಮ ಮತ್ತು ಆತ್ಮಜ್ಞಾನಗಳನ್ನು ಮುಚ್ಚಿಕೊಂಡಿರುತ್ತವೆಂಬುದೂ ನಿಜ.”</p>
<p>ಆದರೆ ಯಾರು ಧರ್ಮವೆಂದರೇನು, ಆತ್ಮವೆಂದರೇನು ಎಂಬುದನ್ನೆಲ್ಲಾ ಸ್ವಲ್ಪವೂ ತಿಳಿದುಕೊಳ್ಳಲಾರರೊ - ಅವರು ಈ ಉತ್ಸವಾಮೋದಗಳಿಂದ ಕ್ರಮೇಣ ಧರ್ಮವನ್ನು ತಿಳಿದುಕೊಳ್ಳುವುದಕ್ಕೆ ಪ್ರಯತ್ನ ಮಾಡುತ್ತಾರೆ. ನೋಡು ಇಂದು ಪರಮಹಂಸರ ಜನೋತ್ಸವ ನಡೆಯಿತಷ್ಟೆ, ಇದಕ್ಕೆ ಯಾರು ಯಾರು ಬಂದಿದ್ದಾರೆ ಅವರು ಪರಮಹಂಸರ ವಿಷಯವಾಗಿ ಒಂದು ಸಾರಿಯಾದರೂ ಯೋಚಿಸುವರು. ಯಾರ ಹೆಸರಿನಲ್ಲಿ ಇಷ್ಟು ಜನರು ಒಂದುಕಡೆ ಸೇರಿದ್ದರು, ಆತನು ಯಾರು, ಆತನ ಹೆಸರಿನಲ್ಲಿ ಇಷ್ಟು ಜನ ಏಕೆ ಬಂದರು - ಎಂಬ ಅಂಶ ಅವರ ಮನಸ್ಸಿಗೆ ಹೊಳೆಯುತ್ತದೆ. ಯಾರಿಗೆ ಅದೂ ಇಲ್ಲವೊ, ಅಂಥವರೂ ಕೂಡ ಭಜನೆಯನ್ನು ಕೇಳುವುದಕ್ಕೆ ಮತ್ತು ಪ್ರಸಾದವನ್ನು ತೆಗೆದುಕೊಳ್ಳುವುದಕ್ಕೆ ಕೊನೆಯ ಪಕ್ಷ ವರ್ಷಕ್ಕೊಂದು ಸಾರಿಯಾದರೂ ಬರುತ್ತಾರೆ, ಬಂದು ಪರಮಹಂಸರ ಭಕ್ತರ ದರ್ಶನ ಮಾಡುತ್ತಾರೆ; ಅದರಿಂದ ಅವರಿಗೆ ಉಪಕಾರವೇ ಹೊರತು ಅಪಕಾರವಾಗುವುದಿಲ್ಲ. - ಶಿಷ್ಯ : ಆದರೆ, ಮಹಾಶಯರೆ, ಈ ಉತ್ಸವ ಕೀರ್ತನೆಗಳೇ ಸಾರವೆಂದು ಯಾರಾದರು ತಿಳಿದುಕೊಂಡುಬಿಟ್ಟರೆ, ಅಂಥವರು ಮುಂದಕ್ಕೆ ಹೋಗ ಬಲ್ಲರೆ ? ನಮ್ಮ ದೇಶದಲ್ಲಿ ಷಷ್ಠಿಯಪೂಜೆ ಮಂಗಳಗೌರಿಯ ಪೂಜೆ ಮುಂತಾದುವು ಹೇಗೆ ನಿತ್ಯನೈಮಿತ್ತಿಕಗಳಾಗಿಬಿಟ್ಟಿವೆಯೊ ಹಾಗೆಯೆ ಇದೂ ಒಂದು ಆಗುತ್ತದೆ. ಸಾಯುವತನಕ ಜನರು ಇವುಗಳನ್ನೆಲ್ಲಾ ಮಾಡುತ್ತಿರುತ್ತಾರೆ, ಆದರೆ ಎಲ್ಲಿಯೂ ಇಂಥ ಪೂಜೆಗಳನ್ನು ಮಾಡುತ್ತ ಮಾಡುತ್ತ ಅವರು ಬ್ರಹ್ಮಜ್ಞರಾಗಿರುವುದನ್ನು ನಾನು ನೋಡಿಲ್ಲ.</p>
<p>ಸ್ವಾಮಿಾಜಿ: ಏಕೆ ? ಹಿಂದೂಸ್ತಾನದಲ್ಲಿ ಎಷ್ಟೋ ಜನ ಧರ್ಮವೀರರು ಹುಟ್ಟಿದ್ದಾರೆ - ಅವರೆಲ್ಲರೂ ಇದನ್ನು ಅನುಸರಿಸಿಯೇ ಮುಂದುವರಿದು ಹೋಗಿ ದೊಡ್ಡವರಾಗಿದ್ದರಲ್ಲಾ? ಇವನ್ನು ಅನುಸರಿಸಿ ಸಾಧನೆ ಮಾಡುತ್ತಲೇ ಆತ್ಮ</p>

<!-- 349-8/0032-->
<p>ಸಾಕ್ಷಾತ್ಕಾರವನ್ನು ಪಡೆದರು. ಅವರು ಅವುಗಳಲ್ಲೇ ಉಳಿದುಬಿಡಲಿಲ್ಲ. ಆದರೂ ಅವತಾರ ಸಮಾನರಾದ ಮಹಾಪುರುಷರು ಲೋಕಸಂಗ್ರಹಾರ್ಥವಾಗಿ ಇವನ್ನು ನಡೆಸಿಕೊಂಡು ಹೋಗುತ್ತಾರೆ.</p>
<p>ಶಿಷ್ಯ: ಲೋಕಸಂಗ್ರಹಾರ್ಥವಾಗಿ ನಡೆಸಿಕೊಂಡು ಹೋಗುತ್ತಾರೆ. ಆದರೆ ಆತ್ಮಜ್ಞಾನಿಗೆ ಯಾವಾಗ ಈ ಸಂಸಾರ ಇಂದ್ರಜಾಲದಂತೆ ಮಿಥೆಯೆಂದು ತಿಳಿವಳಿಕೆಯುಂಟಾಗುತ್ತದೋ ಆಗ ಅವನಿಗೆ ಪುನಃ ಈ ಬಾಹ್ಯ ಲೋಕ ವ್ಯವಹಾರಗಳೆಲ್ಲವೂ ಸತ್ಯವೆಂದು ತೋರುವುದು ಸಾಧ್ಯವೇ?</p>
<p>ಸ್ಯಾಮಾಜಿ: ಏಕೆ ಸಾಧ್ಯವಿಲ್ಲ ? ನಾವು ಯಾವುದನ್ನು ಸತ್ಯವೆಂದು ತಿಳಿದುಕೊಂಡಿದ್ದೇವೆಯೊ ಅದು ದೇಶ ಕಾಲ ಪಾತ್ರಭೇದಗಳಿಂದ ಬೇರೆ ಬೇರೆಯಾಗಿದೆ ತಾನೆ? ಆದ್ದರಿಂದಲೇ, ಅಧಿಕಾರಭೇದದ ಮೇಲೆ ಸಮಸ್ತ ವಿಧವಾದ ವ್ಯವಹಾರಗಳಿಗೆ ಆವಶ್ಯಕತೆಯುಂಟಾಗುವುದು. ಪರಮಹಂಸರು 'ತಾಯಿಯಾದವಳು ಒಬ್ಬ ಹುಡುಗನಿಗೆ ಪಲಾವನ್ನು ಬೇಯಿಸಿ ಕೊಡುತ್ತಾಳೆ; ಮತ್ತೊಬ್ಬ ಹುಡುಗನಿಗೆ ಸೀಮೆ ಅಕ್ಕಿಯ ಗಂಜಿಯನ್ನು ಮಾಡಿಕೊಡುತ್ತಾಳೆ' ಎಂದು ಹೇಳುತ್ತಿದ್ದರಲ್ಲ, ಹಾಗೆ.</p>
<p>ಶಿಷ್ಯನು ವಿಷಯವನ್ನು ಇಷ್ಟು ಹೊತ್ತಿಗೆ ತಿಳಿದುಕೊಂಡು ಸುಮ್ಮನಾದನು. ನೋಡುತ್ತ ನೋಡುತ್ತ ಗಾಡಿಯು ಆಲಂಬಜಾರಿನ ಮಠಕ್ಕೆ ಬಂತು. ಶಿಷ್ಯನು ಗಾಡಿಯ ಬಾಡಿಗೆಯನ್ನು ಕೊಟ್ಟು ಸ್ವಾಮಿಾಜಿ ಜೊತೆಯಲ್ಲಿ ಮಠದೊಳಕ್ಕೆ ಹೋಗಿ ಸ್ವಾಮಿಾಜಿಗೆ ಬಾಯಾರಿಕೆಯಾಗಲು ನೀರನ್ನು ತಂದುಕೊಟ್ಟನು. ಸ್ವಾಮಿಾಜಿ ನೀರನ್ನು ಕುಡಿದು ಕೋಟನ್ನು ಬಿಚ್ಚಿಹಾಕಿದರು ಮತ್ತು ನೆಲದ ಮೇಲೆ ಹಾಸಿದ್ದ ಜಮಖಾನದ ಮೇಲೆ ಅರ್ಧ ಉರುಳಿಕೊಂಡ ಅವಸ್ಥೆಯಲ್ಲಿ ಕುಳಿತುಕೊಂಡರು. ನಿರಂಜನಾನಂದ ಸ್ವಾಮಿಗಳು ಪಕ್ಕದಲ್ಲಿ ಕುಳಿತುಕೊಂಡು - “ಉತ್ಸವಕ್ಕೆ ಇಷ್ಟು ಗುಂಪು ಯಾವಾಗಲೂ ಸೇರಿರಲಿಲ್ಲ. ಕಲ್ಕತ್ತೆಯೆ ಬಂದುಬಿಟ್ಟಿದ್ದಂತಿತ್ತು' ಎಂದರು.</p>
<p>ಸ್ವಾಮಾಜಿ: ಆಗುವುದು ಅಷ್ಟೇ ಅಲ್ಲ ! ಇನ್ನೂ ಮುಂದೆ ಆಗುವುದದೆಷ್ಟೋ ?!</p>
<p>ಶಿಷ್ಯ : ಮಹಾಶಯರೆ, ಪ್ರತಿಯೊಂದು ಧರ್ಮಸಂಪ್ರದಾಯದಲ್ಲಿಯೂ ಒಂದಲ್ಲದಿದ್ದರೆ ಮತ್ತೊಂದು ಬಾಹ್ಯ ಉತ್ಸವ ಅಥವಾ ಆಮೋದವು ಇದ್ದೇ ಇರುತ್ತದೆ. ಆದರೆ ಯಾರ ಜೊತೆಗೂ ಯಾರೂ ಸೇರುವುದಿಲ್ಲ. ಮಹಮ್ಮದನ ಮತ ಇಂಥ ಉದಾರವಾದ ಮತ ! ಅದರಲ್ಲಿಯೂ ಷಿಯಾ ಸುನ್ನಿಗಳಿಗೆ ಢಾಕಾಪಟ್ಟಣದಲ್ಲಿ ಮಾರಾಮಾರಿಯಾದ್ದನ್ನು ನೋಡಿದ್ದೇನೆ.</p>
<p>ಸ್ವಾಮಿಾಜಿ: ಸಂಪ್ರದಾಯ (ಪಂಗಡ) ಹುಟ್ಟಿದರೆ ಸ್ವಲ್ಪ ಹೆಚ್ಚು ಕಡಿಮೆ ಹೀಗೆಲ್ಲ ಆಗುತ್ತವೆ. ಆದರೆ ಇಲ್ಲಿಯ ಭಾವವೇನು ಗೊತ್ತೆ? - ಸಂಪ್ರದಾಯವಿಹೀನತೆ !! ನಮ್ಮ ಪರಮಹಂಸರು - ಇದನ್ನೇ ತೋರಿಸುವುದಕ್ಕೆ ಅವತಾರ ಮಾಡಿದ್ದು. ಅವರು ಎಲ್ಲಕ್ಕೂ ಗೌರವ ಕೊಡುತ್ತಿದ್ದರು. ಮತ್ತೆ 'ಬ್ರಹ್ಮಜ್ಞಾನದ ಕಡೆಯಿಂದ ನೋಡಿದರೆ ಇವೆಲ್ಲಾ ಮಿಥ್ಯಾ ಮಾಯಾಮಾತ್ರ' ಎಂದು ಹೇಳುತ್ತಿದ್ದರು.</p>

<!-- 349-8/0033-->

<p>ಶಿಷ್ಯ : ಮಹಾಶಯರೆ, ತಮ್ಮ ಮಾತು ನನಗೆ ಅರ್ಥವಾಗಲಿಲ್ಲ; ಮಧ್ಯ ಮಧ್ಯದಲ್ಲಿ ನನ್ನ ಮನಸ್ಸಿಗೆ ಎನ್ನಿಸುತ್ತದೆ - ತಾವೂ ಹೀಗೆ ಉತ್ಸವ ಪ್ರಚಾರಾದಿಗಳನ್ನು ಮಾಡಿ ಪರಮಹಂಸರ ಹೆಸರಿಟ್ಟು ಒಂದು ಸಂಪ್ರದಾಯವನ್ನು ಆರಂಭಿಸುತ್ತೀರಿ ಎಂದು. ನಾನು ನಾಗಮಹಾಶಯರ ಬಾಯಿಯಿಂದ, ಪರಮಹಂಸರು ಯಾವ ಪಂಗಡಕ್ಕೂ ಸೇರಿರಲಿಲ್ಲವೆಂದೂ ಅವರು ಶಾಸ್ತ್ರ, ವೈಷ್ಣವ, ಬ್ರಾಹೊಗಳ, ಮುಸಲ್ಮಾನ, ಕೈಸ್ತ ಇವರೆಲ್ಲರ ಮತಕ್ಕೂ ಗೌರವ ಕೊಡುತ್ತಿದ್ದರೆಂದೂ ಕೇಳಿದ್ದೇನೆ. - ಸ್ವಾಮಾಜಿ: ನಾನು ಸಕಲ ಧರ್ಮಗಳನ್ನೂ ಹಾಗೆ ಗೌರವಿಸುವುದಿಲ್ಲವೆಂದು ನೀನು ಹೇಗೆ ತಿಳಿದುಕೊಂಡೆ?</p>
<p>ಹೀಗೆಂದು ಹೇಳಿ ಸ್ವಾಮಿಾಜಿ ನಿರಂಜನ ಮಹಾರಾಜರನ್ನು ಕುರಿತು ನಗುತ್ತ ನಗುತ್ತ, “ಏನಯ್ಯಾ, ಈ ಬಂಗಾಳನು (ಪೂರ್ವ ಬಂಗಾಳದವನು) ಹೇಳುತ್ತಿರುವುದೇನು?'' ಎಂದು ಕೇಳಿದರು.</p>
<p>ಶಿಷ್ಯ : ಮಹಾಶಯರೆ, ದಯೆಯಿಟ್ಟು ಈ ವಿಷಯವನ್ನು ನನಗೆ ತಿಳಿಸಿಕೊಡಬೇಕು.</p>
<p>ಸ್ವಾಮಿಾಜಿ: ನೀನು ನನ್ನ ಉಪನ್ಯಾಸಗಳನ್ನು ಓದಿದ್ದೀಯಷ್ಟೆ; ಹೇಳು ನೋಡೋಣ, ನಾನು ಎಲ್ಲಿ ಪರಮಹಂಸರ ಹೆಸರನ್ನು ಎತ್ತಿದ್ದೇನೆ ? ಶುದ್ದ ಉಪನಿಷದ್ಧರ್ಮವನ್ನೆ ಹೇಳುತ್ತ ಜಗತ್ತಿನಲ್ಲಿ ಸಂಚಾರ ಮಾಡಿದ್ದೇನೆ.</p>
<p>ಶಿಷ್ಯ : ಅದೇನೋ ನಿಜ, ಆದರೆ ತಮ್ಮೊಡನೆ ಪರಿಚಿತನಾಗಿ ನೋಡಿದ್ದೇನೆ - ತಾವು ರಾಮಕೃಷ್ಣಗತಪ್ರಾಣರೇ. ಪರಮಹಂಸರನ್ನು ತಾವು ದೇವರೆಂದು ತಿಳಿದುಕೊಂಡಿದ್ದರೆ ಇತರ ಜನರಿಗೂ ಅದನ್ನು ಒಟ್ಟಿಗೆ ಹೇಳಿಬಿಡಬಾರದೇಕೆ ?</p>
<p>ಸ್ವಾಮಿಾಜಿ: ನಾನು ಏನು ತಿಳಿದುಕೊಂಡಿದ್ದೇನೆಯೊ ಅದನ್ನು ಹೇಳುತ್ತೇನೆ. ನೀನು ಅದೈತ ವೇದಾಂತ ಮತವನ್ನು ಸರಿಯಾದ ಧರ್ಮವೆಂದು ತಿಳಿದುಕೊಂಡಿದ್ದರೆ, ಜನರಿಗೆ ಅದನ್ನೇ ತಿಳಿಸಬಾರದೇಕೆ?</p>
<p>ಶಿಷ್ಯ : ಮೊದಲು ಅನುಭವಕ್ಕೆ ತಂದುಕೊಳ್ಳುತ್ತೇನೆ. ಆಮೇಲೆ ತಿಳಿಸುತ್ತೇನೆ; ಈ ಮತವನ್ನು ನಾನು ಸುಮ್ಮನೆ ಓದಿದ್ದೇನೆ ಅಷ್ಟೇ.</p>
<p>ಸ್ವಾಮಿಾಜಿ: ಹಾಗಾದರೆ ಮೊದಲು ಅನುಭವಕ್ಕೆ ತಂದುಕೊ, ಆಮೇಲೆ ಜನರಿಗೆ ತಿಳಿಸುವೆಯಂತೆ. ಈಗ ಜನರಲ್ಲಿ ಪ್ರತಿಯೊಬ್ಬನೂ ಒಂದೊಂದು ಮತವನ್ನು ನಂಬಿಕೊಂಡು ಹೋಗುತ್ತಿದ್ದಾನೆ - ಆದ್ದರಿಂದ ಹೇಳುವುದಕ್ಕೆ ನಿನಗೂ ಯಾವ ಅಧಿಕಾರವೂ ಇಲ್ಲ. ಏಕೆಂದರೆ, ನೀನೂ ಈಗ ಅವರ ಹಾಗೆ ಒಂದು ಧರ್ಮ ಮತವನ್ನು ನಂಬಿಕೊಂಡು ಹೋಗುತ್ತಿದ್ದೀಯೆ ಹೊರತು ಮತ್ತೆ ಬೇರೆ ಅಲ್ಲ.</p>
<p>ಶಿಷ್ಯ : ಹೌದು - ನಾನೂ ಒಂದನ್ನು ನಂಬಿಕೊಂಡೆ ಹೋಗುತ್ತಿದ್ದೇನೆ ನಿಜ; ಆದರೆ ನನ್ನ ಪ್ರಮಾಣ ಶಾಸ್ತ್ರ, ನಾನು ಶಾಸ್ತ್ರಕ್ಕೆ ವಿರೋಧಿಯಾದ ಮತಕ್ಕೆ ಗೌರವ ಕೊಡುವುದಿಲ್ಲ.</p>

<!-- 349-8/0034-->
<p>ಸ್ವಾಮಾಜಿ: ಶಾಸ್ತ್ರಕ್ಕೆ ಗೌರವ ಕೊಡುತ್ತೀಯೋ? ಉಪನಿಷತ್ತು ಪ್ರಮಾಣವಾದರೆ, ಬೈಬಲ್, ಜೆಂದವಸ್ತಗಳು ಏಕೆ ಪ್ರಮಾಣವಾಗಬಾರದು?</p>
<p>ಶಿಷ್ಯ : ಈ ಗ್ರಂಥಗಳಿಗೆ ಪ್ರಮಾಣ್ಯವನ್ನು ಒಪ್ಪಿಕೊಂಡರೂ ವೇದದ ಹಾಗೆ ಪ್ರಾಚೀನ ಗ್ರಂಥಗಳಲ್ಲಿ ಮತ್ತು ಆತ್ಮತತ್ತ್ವವಿಚಾರ ವೇದದಲ್ಲಿ ಎಷ್ಟರಮಟ್ಟಿಗಿದೆಯೋ ಅಷ್ಟರಮಟ್ಟಿಗೆ ಮತ್ತೆಲ್ಲಿಯೂ ಇಲ್ಲ.</p>
<p>ಸ್ವಾಮಿಾಜಿ: ನಿನ್ನ ಮಾತನ್ನು ಒಪ್ಪಿಕೊಂಡರೂ ವೇದವನ್ನು ಬಿಟ್ಟು ಮತ್ತೆಲ್ಲಿಯೂ ಸತ್ಯವು ಇಲ್ಲವೆಂದು ಹೇಳುವುದಕ್ಕೆ ನಿನಗೇನು ಅಧಿಕಾರ?</p>
<p>ಶಿಷ್ಯ : ವೇದವನ್ನು ಬಿಟ್ಟು ಇತರ ಧರ್ಮಗ್ರಂಥಗಳಲ್ಲಿ ಸತ್ಯವಿರಬಹುದು; ಆ ವಿಷಯದಲ್ಲಿ ವಿರುದ್ದವಾಗಿ ನಾನು ಏನೂ ಹೇಳುವುದಿಲ್ಲ. ಆದರೆ ನಾನು ಉಪನಿಷತ್ತಿನ ಮತವನ್ನೇ ಅನುಸರಿಸಿಕೊಂಡು ಹೋಗುತ್ತೇನೆ; ನನಗೆ ಅದರಲ್ಲಿ ತುಂಬ ನಂಬಿಕೆ.</p>
<p>ಸ್ವಾಮಿಾಜಿ: ಹಾಗೆ ಮಾಡು; ಆದರೆ ಮತ್ತಾರಿಗಾದರೂ ಹೀಗೆ ಯಾವುದಾದರೂ ಮತದಲ್ಲಿ ತುಂಬ ನಂಬಿಕೆ ಇದ್ದರೆ ಅವರೂ ಆ ನಂಬಿಕೆಯಿಂದಲೆ ಮುಂದು ವರಿಯುವುದಕ್ಕೆ ಅವಕಾಶ ಕೊಡು. ಆಮೇಲೆ ನೀನೂ ಆತನೂ ಒಂದು ಕಡೆಯಲ್ಲಿ ಸೇರುವಿರೆಂಬುದು ಗೊತ್ತಾಗುತ್ತದೆ. ಶಿವಮಹಿಮ್ಮ ಸ್ತೋತ್ರದಲ್ಲಿ 'ತ್ವಮಸಿ ಪಯಸಾರ್ಣವ ಇವ' - ಹರಿಯುವ ನದಿಗೆ ಸಮುದ್ರವು ಹೇಗೋ ಹಾಗೆ ನೀನು ಎಂಬುದನ್ನು ಓದಿಲ್ಲವೆ?</p>

<!-- 349-8/0035-->
<p>ಅಧ್ಯಾಯ ೬ * ಸ್ಥಳ: ಆಲಂಬಜಾರಿನ ಮಠ, ಕಲ್ಕತ್ತ, ವರ್ಷ: ಕ್ರಿ.ಶ. ೧೮೯೭ನೆಯ ಮೇ ತಿಂಗಳು.</p>
<p>ಸ್ವಾಮಿಾಜಿ ಡಾರ್ಜಿಲಿಂಗ್‌ನಿಂದ ಕಲ್ಕತ್ತೆಗೆ ಹಿಂತಿರುಗಿ ಬಂದಿದ್ದಾರೆ. ಆಲಂಬಜಾರಿನ ಮಠದಲ್ಲಿಯೇ ಇರುತ್ತಿದ್ದಾರೆ. ಗಂಗಾತೀರದಲ್ಲಿರುವ ಯಾವುದಾದರೊಂದು ಕಡೆಗೆ ಮಠವನ್ನು ತೆಗೆದುಕೊಂಡು ಹೋಗುವ ಪ್ರಸ್ತಾಪ ನಡೆಯುತ್ತಿದೆ. ಶಿಷ್ಯನು ಈಗ ಮಠದಲ್ಲಿ ಅವರ ಹತ್ತಿರಕ್ಕೆ ವಿಶೇಷವಾಗಿ ಹೋಗಿಬರುತ್ತಿದ್ದಾನೆ. ಮತ್ತು ಮಧ್ಯೆ ಮಧ್ಯೆ ರಾತ್ರಿ ಅಲ್ಲಿಯೇ ಇದ್ದು ಬಿಡುತ್ತಾನೆ. ಶಿಷ್ಯನ ಜೀವನದಲ್ಲಿ ಪ್ರಥಮ ಮಾರ್ಗದರ್ಶಕರಾದ ನಾಗಮಹಾಶಯರು ಅವನಿಗೆ ಮಂತ್ರ ದೀಕ್ಷೆಯನ್ನು ಕೊಡಲಿಲ್ಲ; ಮತ್ತು ಮಂತ್ರೋಪದೇಶದ ಮಾತು ಬಂದಾಗ ಸ್ವಾಮಿಾಜಿಯ ಪ್ರಸ್ತಾಪ ಬಂದು 'ಸ್ವಾಮಿಗಳ ಜಗತ್ತಿಗೆ ಗುರುವಾಗುವುದಕ್ಕೆ ಯೋಗ್ಯರು!” ಎಂದು ಅವನಿಗೆ ಹೇಳುತ್ತಿದ್ದರು. ದೀಕ್ಷಾಗ್ರಹಣದಲ್ಲಿ ಕೃತಸಂಕಲ್ಪನಾಗಿ ಶಿಷ್ಯನು ಇದಕ್ಕೋಸ್ಕರವೆ ಡಾರ್ಜಿಲಿಂಗಿಗೆ ಸ್ವಾಮಿಾಜಿಗೆ ಒಂದು ಕಾಗದ ಬರೆದು ತಿಳಿಸಿದ್ದನು. ಸ್ವಾಮಿಾಜಿ ಅದಕ್ಕೆ ಉತ್ತರವಾಗಿ 'ನಾಗಮಹಾಶಯರ ಆಕ್ಷೇಪಣೆ ಇಲ್ಲದಿದ್ದರೆ ನಿನಗೆ ಅತ್ಯಾನಂದದಿಂದ ದೀಕ್ಷೆಯನ್ನು ಕೊಡುತ್ತೇನೆ'' ಎಂದು ಬರೆದರು. ಆ ಕಾಗದ ಶಿಷ್ಯನ ಹತ್ತಿರದಲ್ಲಿ ಈಗಲೂ ಇದೆ.</p>
<p>- ೧೩೧೩ನೆಯ ಬಂಗಾಳಿ ಸಂವತ್ಸರದ ೧೯ನೆಯ ವೈಶಾಖ. ** ಸ್ವಾಮಿಜಿ ಈ ದಿನ ಶಿಷ್ಯನಿಗೆ ದೀಕ್ಷೆಯನ್ನು ಕೊಡುತ್ತೇನೆಂದು ಮಾತು ಕೊಟ್ಟಿದ್ದಾರೆ. ಈ ದಿನ ಶಿಷ್ಯನ ಜೀವನದಲ್ಲಿ ಅತ್ಯಂತ ವಿಶೇಷ ದಿನ ! ಶಿಷ್ಯನು ಬೆಳಿಗ್ಗೆ ಹೊತ್ತಿಗೆ ಮುಂಚೆ ಗಂಗೆಯಲ್ಲಿ ಸ್ನಾನಮಾಡಿ ಲಿಚಿ ಹಣ್ಣು ಮತ್ತು ಇತರ ಪದಾರ್ಥಗಳನ್ನು ಕೊಂಡು ಸುಮಾರು ಎಂಟು ಗಂಟೆಯ ಹೊತ್ತಿಗೆ ಆಲಂಬಜಾರಿನ ಮಠಕ್ಕೆ ಬಂದಿದ್ದಾನೆ. ಶಿಷ್ಯನನ್ನು ನೋಡಿ ಸ್ವಾಮಿಾಜಿ ಗೋಪ್ಯವಾಗಿ ಇಂದು ನಿನ್ನನ್ನು 'ಬಲಿ' ಕೊಡಬೇಕು - ಅಲ್ಲವೆ?'' ಎಂದರು. - ಸ್ವಾಮಿಜಿ ಶಿಷ್ಯನಿಗೆ ಈ ಮಾತನ್ನು ಹೇಳಿ ಮತ್ತೆ ನಗುನಗುತ್ತ ಎಲ್ಲರೊಡನೆಯೂ ಅಮೆರಿಕಾದ ನಾನಾ ಪ್ರಸ್ತಾಪಗಳನ್ನು ಕುರಿತು ಮಾತನಾಡತೊಡಗಿದರು. ಧಾರ್ಮಿಕ ಜೀವನವನ್ನು ಬೆಳೆಸಬೇಕಾದರೆ ಹೇಗೆ ಅಚಲವಾದ ನಂಬಿಕೆ ಮತ್ತು ದೃಢವಾದ ಭಕ್ತಿಭಾವವನ್ನು ಇಟ್ಟಿರಬೇಕು, ಗುರುವಿಗಾಗಿ ಹೇಗೆ ಪ್ರಾಣವನ್ನು ಕೊಡುವುದಕ್ಕೂ ಸಿದ್ಧನಾಗಿರಬೇಕು ಈ ಮಾತುಗಳೆಲ್ಲಾ ಜೊತೆಯಲ್ಲಿ ಬಂದುವು. ಅನಂತರದಲ್ಲಿ ಶಿಷ್ಯನಿಗೆ ಕೆಲವು ಪ್ರಶ್ನೆಗಳನ್ನು ಹಾಕಿ ಅವನ ಹೃದಯವನ್ನು ಪರೀಕ್ಷಿಸುವುದಕ್ಕೆ ಮೊದಲುಮಾಡಿದರು: “ನಾನು ನಿನಗೆ ಯಾವಾಗ ಯಾವ ಕೆಲಸವನ್ನು ಮಾಡು ಎಂದು ಹೇಳುತ್ತೇನೆಯೋ ಆವಾಗ ಅದನ್ನು ಸಾಧ್ಯವಾದಷ್ಟು ಮಾಡುತಿಯೋ? ಗಂಗೆಯಲ್ಲಿ ಧುಮುಕಿದರೆ ಅಥವಾ ಮನೆಯ ಛಾವಣಿಯಿಂದ ಕೆಳಕ್ಕೆ ಹಾರಿದರೆ ನಿನಗೆ</p>
<p>*<span class="en"> C.W, Vol. VI, P 471 ** </span>ಏಪ್ರಿಲ್ - ಮೇ.</p>

<!-- 349-8/0036-->
<p>ಮಂಗಳವಾಗುವುದೆಂದು ತಿಳಿದುಕೊಂಡು ಅದನ್ನೇ ಮಾಡು ಎಂದು ಹೇಳಿದರೆ ಅದನ್ನೂ ಹಿಂದು ಮುಂದು ನೋಡದೆ ಮಾಡಬಲ್ಲೆಯೋ ? ಈಗಲೂ ಯೋಚಿಸಿನೋಡು. ಇಲ್ಲದಿದ್ದರೆ ಭಾವಾವೇಶಕ್ಕೆ ಒಳಗಾಗಿ ನನ್ನನ್ನು ಗುರುವೆಂದು ಸ್ವೀಕರಿಸಲು ಮುನ್ನುಗ್ಗಬೇಡ.” ಹೀಗೆ ಕೆಲವು ಪ್ರಶ್ನೆಗಳನ್ನು ಹಾಕಿ ಸ್ವಾಮಿಾಜಿ ಶಿಷ್ಯನ ಮನಸ್ಸಿನಲ್ಲಿದ್ದ ನಂಬಿಕೆಯ ದಾರ್ಥವನ್ನು ತಿಳಿದುಕೊಂಡರು. ಶಿಷ್ಯನು ತಲೆಯನ್ನು ಬಗ್ಗಿಸಿ ಮಾಡಬಲ್ಲೆ' ಎಂದು ಪ್ರತಿಯೊಂದು ಪ್ರಶ್ನೆಗೂ ಉತ್ತರ ಕೊಡುತ್ತ ಬಂದನು.</p>
<p>ಸ್ವಾಮಿಾಜಿ ಹೇಳುವುದಕ್ಕೆ ಮೊದಲುಮಾಡಿದರು: 'ಯಾರು ಈ ಕೊನೆ ಮೊದಲಿಲ್ಲದ ಹುಟ್ಟು ಸಾವುಗಳ ಮಾಯೆಯಿಂದ ಹೊರಕ್ಕೆ ಕರೆದುಕೊಂಡು ಹೋಗಿಬಿಡುವನೊ, ಯಾರು ಕೃಪೆಮಾಡಿ ಸಮಸ್ತ ಮಾನಸಿಕ ಆಧಿವ್ಯಾಧಿಗಳನ್ನೂ ಹೋಗಲಾಡಿಸುವನೊ ಅವನೆ ನಿಜವಾದ ಗುರು. ಮೊದಲು ಶಿಷ್ಯರು ಸಮಿತ್ತನ್ನು ಹಿಡಿದುಕೊಂಡು ಗುರುವಿನ ಆಶ್ರಮಕ್ಕೆ ಹೋಗುತ್ತಿದ್ದರು. ಗುರುವಿಗೆ ಅಧಿಕಾರಿಯೆಂದು ತಿಳಿದರೆ ಆತನು ಅಂಥವನಿಗೆ ದೀಕ್ಷೆ ಕೊಟ್ಟು ವೇದವನ್ನು ಹೇಳಿ ಮನೋವಾಕ್ಕಾಯ ದಂಡನರೂಪವಾದ ವ್ರತಕ್ಕೆ ಚಿಹ್ನೆಯಾಗಿ ಮೂರು ಸುತ್ತು ಮೌಂಜಿ ಮೇಖಲೆಯನ್ನು ಅವರ ಸೊಂಟದಲ್ಲಿ ಕಟ್ಟುತ್ತಿದ್ದನು. ಆ ಮೌಂಜಿ ಮೇಖಲೆಗೆ ಬದಲಾಗಿ ಆ ಮೇಲೆ ಯಜ್ಞಸೂತ್ರ ಅಥವಾ ಯಜ್ಯೋಪವೀತವನ್ನು ಹಾಕಿಕೊಳ್ಳುವ ಪದ್ಧತಿ ಬಂತು.”</p>
<p>ಶಿಷ್ಯ : ಹಾಗಾದರೇನು, ಮಹಾಶಯರೆ, ನಮ್ಮ ಹಾಗೆ ದಾರದ ಯಜ್ಯೋಪವೀತವನ್ನು ಹಾಕಿಕೊಳ್ಳುವುದು ವೇದೋಕ್ತ ಮಾರ್ಗವಲ್ಲವೆ?</p>
<p>ಸ್ವಾಮಿಾಜಿ: ವೇದದಲ್ಲಿ ಎಲ್ಲಿಯೂ ಯಜ್ಯೋಪವೀತಸೂತ್ರದ ಪ್ರಸ್ತಾಪವಿಲ್ಲ. ಆಧುನಿಕ ಸ್ಮತಿಕಾರರಾದ ರಘುನಂದನ ಭಟ್ಟಾಚಾರ್ಯರು: 'ಈ ಸಂದರ್ಭದಲ್ಲಿಯೇ ಯಜ್ಞಸೂತ್ರವನ್ನು ಧರಿಸಬೇಕು' ಎಂದು ಬರೆದಿದ್ದಾರೆ. ಯಜ್ಯೋಪವೀತದ ಪ್ರಸ್ತಾಪವು ಗೋಭಿಲ ಗೃಹ್ಯಸೂತ್ರದಲ್ಲಿಯೂ ಇಲ್ಲ. ಗುರುವಿನ ಹತ್ತಿರ ಆಗುವ ಈ ಮೊದಲನೆಯ ವೈದಿಕ ಸಂಸ್ಕಾರವೆ ಉಪನಯನ'ವೆಂದು ಶಾಸ್ತ್ರದಲ್ಲಿ ಉಕ್ತವಾಗಿರುವುದು. ಆದರೆ ಈಗಿನ ಕಾಲದಲ್ಲಿ ದೇಶಕ್ಕೆ ಎಂಥ ದುರವಸ್ಥೆಯುಂಟಾಗಿ ಹೋಗಿದೆ ! ಶಾಸ್ರೋಕ್ತಮಾರ್ಗವನ್ನು ಬಿಟ್ಟು ಕೇವಲ ಕೆಲವು ದೇಶಾಚಾರ, ಲೋಕಾಚಾರ, ಮತ್ತು ಹೆಂಗಸರ ಆಚಾರಗಳಲ್ಲಿ ದೇಶ ಮುಳುಗಿಹೋಗಿದೆ. ಆದ್ದರಿಂದಲೇ ನೀವು ಪ್ರಾಚೀನ ಕಾಲದಂತೆ ಶಾಸ್ತ್ರ ಮಾರ್ಗವನ್ನನುಸರಿಸಿ ಹೋಗಿರೆಂದು ನಿಮಗೆ ಹೇಳುತ್ತೇನೆ; ನೀವು ಶ್ರದ್ದಾವಂತರಾಗಿ ದೇಶದಲ್ಲಿಯೂ ಶ್ರದ್ದೆಯನ್ನು ಉಂಟುಮಾಡಿ ನಚಿಕೇತನ ಹಾಗೆ ಯಮಲೋಕಕ್ಕೆ ಹೋಗಿ, ಆತ್ಮತತ್ತ್ವವನ್ನು ತಿಳಿದುಕೊಳ್ಳುವುದಕ್ಕೋಸ್ಕರ ಆತ್ರೋದ್ದಾರಕ್ಕೋಸ್ಕರ, ಈ ಜನನ ಮರಣ ಸಮಸ್ಯೆಯ ವಿಚಾರಕ್ಕೋಸ್ಕರ, ಯಮನ ಬಾಯಿಗೆ ಹೋದರೆ ತತ್ಯ ತಿಳಿದುಬರುವ ಹಾಗಿದ್ದ ಪಕ್ಷದಲ್ಲಿ ಅದಕ್ಕೋಸ್ಕರ ನಿರ್ಭಿತರಾಗಿ ಯಮನ ಬಾಯಿಗೆ ಹೋಗಿ ಬೀಳಬೇಕು. ಭಯವೇ ಮೃತ್ಯು, ಭಯದ ಆಚೆಯ ದಡಕ್ಕೆ ಹೋಗಬೇಕು. ಇಂದಿನಿಂದ ಭಯರಹಿತನಾಗು, ನಡೆ, ಹೊರಡು - ನಿನ್ನ ಮೋಕ್ಷಕ್ಕೋಸ್ಕರವೂ ಪರಪ್ರಯೋಜನಕ್ಕಾಗಿಯೂ ದೇಹವನ್ನು ಕೊಡುವುದಕ್ಕೆ</p>

<!-- 349-8/0037-->

<p>ಆಗುವುದೇನು ! ಕೆಲವು ರಕ್ತ ಮೂಳೆ ಮಾಂಸಗಳ ಮುದ್ದೆಗಳನ್ನು ಹೊತ್ತುಕೊಂಡು ಏನು ಪ್ರಯೋಜನ? ಈಶ್ವರಾರ್ಥವಾಗಿ ಸರ್ವಸ್ವ ತ್ಯಾಗರೂಪವಾದ ಮಂತ್ರ ದೀಕ್ಷೆಯನ್ನು ಪಡೆದು ದಧೀಚಿ ಮುನಿಯ ಹಾಗೆ ಪರರಿಗೋಸ್ಕರ ಮೂಳೆ ಮಾಂಸಗಳನ್ನು ದಾನಮಾಡು. ಯಾರು ವೇದ ವೇದಾಂತಗಳನ್ನು ವ್ಯಾಸಂಗ ಮಾಡಿರುವನೊ ಯಾರು ಬ್ರಹ್ಮಜ್ಞನೊ ಯಾರು ಪರರನ್ನು ಅಭಯದ ತೀರಕ್ಕೆ ಕರೆದುಕೊಂಡು ಹೋಗಲು ಸಮರ್ಥನೊ, ಅವನೆ ನಿಜವಾದ ಗುರು; ಅಂಥವನ ಹತ್ತಿರವೆ ದೀಕ್ಷೆಯನ್ನು ಪಡೆಯಬೇಕು - 'ನಾತ್ರ ಕಾರ್ಯಾ ವಿಚಾರಣಾ' - ಅಂಥಲ್ಲಿ ಯಾವುದನ್ನೂ ವಿಚಾರಿಸಬೇಕಾಗಿಲ್ಲ. ಈಗ ಅದು ಏನಾಗಿದೆ ಬಲ್ಲೆಯಾ? - "ಅಂಧೇನೈವ ನೀಯಮಾನಾ ಯಥಾಂಧಾಃ' - ಕುರುಡನು ಕುರುಡನಿಗೆ ದಾರಿ ತೋರಿಸಿದಂತೆ.</p>
<p>ಹೊತ್ತು ಸುಮಾರು ಒಂಬತ್ತು ಗಂಟೆಯಾಗಿದೆ. ಸ್ವಾಮಿಾಜಿ ಇಂದು ಗಂಗೆಗೆ ಹೋಗದೆ ಮನೆಯಲ್ಲಿಯೇ ಸ್ನಾನಮಾಡಿದ್ದಾರೆ. ಸ್ನಾನವಾದ ಮೇಲೆ ಒಂದು ಮಡಿ ಕಾವಿಯ ಬಟ್ಟೆಯನ್ನು ಉಟ್ಟುಕೊಂಡು ಮೆಲ್ಲಗೆ ದೇವರ ಮನೆಗೆ ಹೋಗಿ ಪೂಜಾಸನದಲ್ಲಿ ಕುಳಿತುಕೊಂಡರು. ಶಿಷ್ಯನು ದೇವರ ಮನೆಗೆ ಹೋಗದೆ ಹೊರಗೆ ಕಾದುಕೊಂಡಿದ ನು - ಸ್ವಾಮಿಾಜಿ ಕರೆದರೆ ಆಮೇಲೆ ಹೋಗೋಣವೆಂದು, ಈಗ ಸ್ವಾಮೀಜಿ ಧ್ಯಾನಮಗ್ನರಾದರು; ಮುಕ್ತ ಪದ್ಮಾಸನ; ಕಣ್ಣುಗಳು ಅರ್ಧ ಮುಚ್ಚಿವೆ. ದೇಹ ಮನಸ್ಸು ಪ್ರಾಣ ಇವೆಲ್ಲ ನಿಶ್ಚಲವಾಗಿ ಹೋಗಿರುವಂತಿವೆ. ಧ್ಯಾನ ಮುಗಿದ ಮೇಲೆ ಸ್ವಾಮಿಾಜಿ ಶಿಷ್ಯನನ್ನು “ಬಾಪ್ಪಾ !'' ಎಂದು ಕರೆದರು. ಶಿಷ್ಯನು ಸ್ವಾಮೀಜಿಯ ಅಂತಃಕರಣಪೂರ್ವಕವಾದ ಕರೆಗೆ ಮುಗ್ಧನಾಗಿ ದೇವರ ಮನೆಯೊಳಕ್ಕೆ ಹೋದನು. ದೇವರ ಮನೆಯೊಳಕ್ಕೆ ಪ್ರವೇಶ ಮಾಡುತಿದ ಹಾಗೆಯೇ ಬಾಗಿಲ ಚಿಲಕವನು ಹಾಕಿಬಿಡು'' ಎಂದು ಶಿಷ್ಯನಿಗೆ ಹೇಳಿದರು. ಹಾಗೆ ಮಾಡಿದ ಕೂಡಲೆ ಸ್ಥಿರವಾಗಿ ನನ್ನ ಎಡಭಾಗದಲ್ಲಿ ಕುಳಿತುಕೊ” ಎಂದರು. ಸ್ವಾಮಿಗಳ ಆಜ್ಞೆಯನ್ನು ಶಿರಸಾವಹಿಸಿ ಶಿಷ್ಯನು ಆಸನದಲ್ಲಿ ಕುಳಿತುಕೊಂಡನು. ಅವನ ಹೃಪ್ಪಿಂಡವು ಆಗ ಒಂದು ವಿಧವಾದ ಅನಿರ್ವಚನೀಯವಾದ ಅಪೂರ್ವ ಭಾವದಲ್ಲಿ ಡವಡವನೆ ಬಡಿದುಕೊಳ್ಳುತ್ತಿತ್ತು. ಅನಂತರದಲ್ಲಿ ಸ್ವಾಮಿಾಜಿ ತಮ್ಮ ಕರಕಮಲವನ್ನು ಶಿಷ್ಯನ ತಲೆಯ ಮೇಲೆ ಇಟ್ಟು ಶಿಷ್ಯನನ್ನು ಕೆಲವು ಗೋಪ್ಯವಾದ ವಿಷಯಗಳನ್ನು ಕೇಳಿದರು; ಮತ್ತು ಶಿಷ್ಯನು ಈ ವಿಷಯಗಳಿಗೆ ಸಾಧ್ಯವಾದ ಮಟ್ಟಿಗೆ ಉತ್ತರವನ್ನು ಕೊಟ್ಟ ಮೇಲೆ ಮಹಾಬೀಜ ಮಂತ್ರವನ್ನು ಅವನ ಕಿವಿಯಲ್ಲಿ ಮೂರು ಸಾರಿ ಉಚ್ಚರಿಸಿದರು, ಆಮೇಲೆ ಅದನ್ನು ಮೂರು ಸಾರಿ ಶಿಷ್ಯನಿಂದ ಹೇಳಿಸಿದರು. ಅನಂತರ ಸಾಧನದ ವಿಚಾರವಾಗಿ ಸಾಮಾನ್ಯ ಉಪದೇಶವನ್ನು ಕೊಟ್ಟು ಸ್ಥಿರರಾಗಿ ಬಿಡುಗಣ್ಣಿನಿಂದ ಸ್ವಲ್ಪ ಹೊತ್ತು ಶಿಷ್ಯನ ಕಣ್ಣುಗಳನ್ನು ದುರುಗುಟ್ಟಿಕೊಂಡು ನೋಡುತ್ತಿದ್ದರು. ಶಿಷ್ಯನ ಮನಸ್ಸು ಈಗ ಸ್ತಬ್ದವಾಗಿ ಏಕಾಗ್ರವಾಗಲು ಅವನು ಒಂದು ಅನಿರ್ವಚನೀಯವಾದ ಭಾವದಲ್ಲಿ ಸ್ಥಿರವಾಗಿ ಕುಳಿತುಕೊಂಡನು. ಎಷ್ಟು ಹೊತ್ತು ಹೀಗೆ ಕಳೆಯಿತೊ ಅದನ್ನು ತಿಳಿಯುವುದಕ್ಕೆ ಸಾಧ್ಯವಾಗಲಿಲ್ಲ. ಆಮೇಲೆ ಸ್ವಾಮಿಾಜಿ ''ಗುರುದಕ್ಷಿಣೆಯನ್ನು ಕೊಡು” ಎಂದರು. ಶಿಷ್ಯನು “ಏನು ಕೊಡಲಿ? ಎಂದು ಕೇಳಿದನು. ಅದನ್ನು ಕೇಳಿ ಸ್ವಾಮಿಾಜಿ “ಹೋಗು, ಉಗ್ರಾಣದಿಂದ</p>

<!-- 349-8/0038-->
<p>ಯಾವುದಾದರೂ ಹಣ್ಣನ್ನು ತೆಗೆದುಕೊಂಡು ಬಾ'' ಎಂದು ಆಜ್ಞಾಪಿಸಿದರು. ಶಿಷ್ಯನು ಉಗ್ರಾಣಕ್ಕೆ ಓಡಿಹೋಗಿ ಹತ್ತು ಹದಿನೈದು ಲಿಚಿ ಹಣ್ಣುಗಳನ್ನು ತೆಗೆದುಕೊಂಡು ಬಂದನು. ಸ್ವಾಮಿಜಿ ಕೈಗೆ ಅದನ್ನು ಕೊಡುತ್ತಿದ್ದ ಹಾಗೆಯೆ ಅವರು ಹಾಗೆಯೆ ಅವುಗಳನ್ನೆಲ್ಲಾ ಒಂದೊಂದಾಗಿ ತಿಂದುಬಿಟ್ಟು ನೀನು ಗುರುದಕ್ಷಿಣೆಯನ್ನು ಕೊಟ್ಟು ಆಯಿತು, ನಡೆ !'' ಎಂದರು.</p>
<p>ಶಿಷ್ಯನು ದೇವರ ಮನೆಯಲ್ಲಿ ದೀಕ್ಷೆಯನ್ನು ಪಡೆದಾಗ ಮಠಕ್ಕೆ ಸೇರಿದ ಮತ್ತೊಬ್ಬ ವ್ಯಕ್ತಿಯೂ (ಶುದ್ಧಾನಂದ ಸ್ವಾಮಿಗಳು) ತಟ್ಟನೆ ದೀಕ್ಷೆ ಪಡೆಯಬೇಕೆಂದು ಸಂಕಲ್ಪ ಮಾಡಿಕೊಂಡು ಬಾಗಿಲ ಹತ್ತಿರ ನಿಂತುಕೊಂಡಿದ್ದರು. ಅವರು ಬ್ರಹ್ಮಚಾರಿಯಾಗಿ ಮಠದಲ್ಲಿ ಸೇರಿದ್ದರೂ ಇದಕ್ಕೆ ಹಿಂದೆ ಶಾಸ್ತ್ರೀಯ ದೀಕ್ಷೆಯನ್ನು ಪಡೆದಿರಲಿಲ್ಲ. ಶಿಷ್ಯನು ಈ ದಿವಸ ಹೀಗೆ ದೀಕ್ಷೆ ಪಡೆದದ್ದನ್ನು ನೋಡಿ ಅವರೂ ಈಗ ಈ ವಿಚಾರದಲ್ಲಿ ಉತ್ಸಾಹಿತರಾಗಿ, ಶಿಷ್ಯನು ದೀಕ್ಷೆ ಪಡೆದು ದೇವರ ಮನೆಯಿಂದ ಹೊರಗೆ ಹೊರಡುತ್ತಿದ್ದ ಹಾಗೆ, ಆ ಮನೆಯೊಳಗೆ ಸ್ವಾಮಿಗಳ ಹತ್ತಿರ ಹೋಗಿ ತಮ್ಮ ಅಭಿಪ್ರಾಯವನ್ನು ವಿಜ್ಞಾಪಿಸಿಕೊಂಡರು. ಸ್ವಾಮಿಾಜಿ ಶುದ್ಧಾನಂದರ ಅತಿಶಯವಾದ ಆಸಕ್ತಿಯನ್ನು ನೋಡಿ ಅದಕ್ಕೆ ಒಪ್ಪಿಕೊಂಡು ಪುನಃ ಪೂಜಾಸನದಲ್ಲಿ ಕುಳಿತುಕೊಂಡರು.</p>
<p>ಅನಂತರದಲ್ಲಿ ಶುದ್ಧಾನಂದರಿಗೆ ದೀಕ್ಷೆಯನ್ನು ಕೊಟ್ಟು ಸ್ವಾಮಿಜಿ ಸ್ವಲ್ಪ ಹೊತ್ತಿನ ಮೇಲೆ ಹೊರಗೆ ಬಂದರು. ಊಟವಾದ ಮೇಲೆ ಮಲಗಿ ಸ್ವಲ್ಪ ವಿಶ್ರಾಂತಿ ಪಡೆದರು. ಶಿಷ್ಯನೂ ಈ ಮಧ್ಯೆ ಶುದ್ಧಾನಂದರೊಡನೆ ಸ್ವಾಮಿಜಿಯ ಭುಕ್ತಶೇಷವನ್ನು ಆನಂದದಿಂದ ಸ್ವೀಕರಿಸಿ ಬಂದು ಅವರ ಪದತಲದಲ್ಲಿ ಕುಳಿತುಕೊಂಡು ಮೆಲ್ಲ ಮೆಲ್ಲನೆ ಅವರ ಕಾಲುಗಳನ್ನು ಒತ್ತುತ್ತಿದ್ದನು.</p>
<p>ವಿಶ್ರಾಂತಿಯಾದ ಮೇಲೆ ಸ್ವಾಮಿಾಜಿ ಮೇಲಿನ ಬೈಠಕ್ ಖಾನೆಗೆ ಬಂದು ಕುಳಿತುಕೊಂಡರು. ಶಿಷ್ಯನು ಈ ಸಮಯದಲ್ಲಿ ಅವಕಾಶವನ್ನು ಮಾಡಿಕೊಂಡು ಅವರನ್ನು ಕುರಿತು “ಮಹಾಶಯರೆ, ಪಾಪಪುಣ್ಯಗಳ ಭಾವ ಎಲ್ಲಿಂದ ಬಂತು?'' ಎಂದು ಕೇಳಿದನು.</p>
<p>ಸ್ವಾಮಾಜಿ: ಬಹುತ್ವಭಾವದಿಂದಲೇ ಇದೆಲ್ಲಾ ಬಂದಿದೆ. ಮನುಷ್ಯ ಏಕತ್ವದ ಕಡೆಗೆ ಎಷ್ಟೆಷ್ಟು ಮುಂದುವರಿಯುತ್ತಾನೆಯೋ ಧರ್ಮಾಧರ್ಮ ದ್ವಂದ್ವಭಾವಗಳಿಗೆಲ್ಲಾ ಕಾರಣವಾದ 'ನಾನು ನೀನು' ಎಂಬ ಭಾವವು ಅಷ್ಟಷ್ಟು ಕಡಿಮೆಯಾಗುತ್ತ ಹೋಗುತ್ತದೆ. ನನಗಿಂತ ಇವನು ಬೇರೆ - ಎಂಬ ಭಾವ ಮನಸ್ಸಿಗೆ ಬಂದರೆ, ಆಗ ಇತರ ದ್ವಂದ್ವಭಾವಗಳೆಲ್ಲಾ ವಿಕಾಸವನ್ನು ಪಡೆಯುತ್ತ ಹೋಗುತ್ತವೆ; ಮತ್ತು ಏಕತ್ವದ ಸಂಪೂರ್ಣವಾದ ಅನುಭವವಾದರೆ ಮನುಷ್ಯನಿಗೆ ಆಮೇಲೆ ಶೋಕಮೋಹಗಳು ಇರುವುದಿಲ್ಲ - 'ತತ್ರ ಕೋ ಮೋಹಃ ಕಃ ಶೋಕಃ ಏಕತ್ವಮನುಪಶ್ಯತಃ ?'</p>
<p>ಯಾವುದಾದರೂ ವಿಧವಾದ ದೌರ್ಬಲ್ಯಕ್ಕೆ ಪಾಪವೆಂದು ಹೆಸರು. ಈ ದೌರ್ಬಲ ದಿಂದಲೆ ಹಿಂಸಾದೋಷಾದಿಗಳು ಹುಟುವುವು. ಈ ದೌರ್ಬಲದ ಹೆಸರೇ ಪಾಪ. ಒಳಗೆ ಆತ್ಮ ಸರ್ವದಾ ಧಗಧಗನೆ ಪ್ರಜ್ವಲಿಸುತ್ತಿದೆ. ಆ ಕಡೆಗೆ ದೃಷ್ಟಿ ಕೊಡದೆ</p>

<!-- 349-8/0039-->

<p>ಈ ವಿಕಾರ ಸ್ವರೂಪಿನ ಅಸ್ಥಿ ಮಾಂಸಪಂಜರವಾದ ಜಡಶರೀರದ ಕಡೆಗೇ ಎಲ್ಲರೂ ದೃಷ್ಟಿ ಕೊಟ್ಟು 'ನಾನು, ನಾನು' ಎನ್ನುವರು. ಇದೇ ಸಕಲ ವಿಧವಾದ ದೌರ್ಬಲ್ಯಕ್ಕೂ ಮೂಲ, ಈ ಅಭ್ಯಾಸದಿಂದಲೆ ಜಗತ್ತಿನಲ್ಲಿ ವ್ಯಾವಹಾರಿಕ ಭಾವವುಂಟಾಗಿದೆ. ಪಾರಮಾರ್ಥಿಕ ಭಾವವು ಈ ದ್ವಂದ್ವದ ಹೊರಗೆ ಇರುವುದು.</p>
<p>ಶಿಷ್ಯ : ಹಾಗಾದರೆ ಈ ವ್ಯಾವಹಾರಿಕ ಸತ್ತೆ (ಸ್ಥಿತಿ)ಯೆಲ್ಲಾ ಸತ್ಯವಾದುದ್ದಲ್ಲವೆ?</p>
<p>ಸ್ವಾಮಿಾಜಿ: ಎಷ್ಟು ಹೊತ್ತು 'ಅಹಂ'ನ ಜ್ಞಾನವಿರುತ್ತದೆಯೊ ಅಷ್ಟು ಹೊತ್ತು ಸತ್ಯ. ಮತ್ತೆ ಯಾವಾಗ ನಾನು “ಆತ್ಮ” ಎಂಬ ಅನುಭವವಿರುತ್ತದೆಯೋ ಆಗ ಅಸತ್ಯ. ಜನರು ಯಾವುದನ್ನು ಪಾಪ ಪಾಪವೆಂದು ಹೇಳುತ್ತಾರೆಯೋ ಅದು ದೌರ್ಬಲ್ಯದ ಫಲ - 'ನಾನು ದೇಹ' ಎಂಬುವುದು ಅಹಂಭಾವದ ರೂಪಾಂತರ. ಯಾವಾಗ ನಾನು ಆತ್ಮ ಎಂಬ ಭಾವದಲ್ಲಿ ಮನಸ್ಸು ನಿಶ್ಚಲವಾಗುತ್ತದೆಯೋ, ಆಗ ನೀನು ಪಾಪ ಪುಣ್ಯ ಧರ್ಮಾಧರ್ಮಗಳನ್ನು ದಾಟಿ ಹೋಗುವೆ. ಪರಮಹಂಸರು, 'ನಾನು' ಸತ್ತರೆ ತೊಂದರೆಯೆಲ್ಲಾ ಪರಿಹಾರವಾಗುತ್ತದೆ ಎಂದು ಹೇಳುತ್ತಿದ್ದರು.</p>
<p>ಶಿಷ್ಯ : ಮಹಾಶಯರೆ 'ಅಹಂ' ಎನ್ನುವುದನ್ನು ಸಾಯಿಸಿದರೂ ಸಾಯುವುದಿಲ್ಲ. ಅದನ್ನು ಸಾಯಿಸುವುದು ತುಂಬ ಕಷ್ಟ,</p>
<p>- ಸ್ವಾಮಿಾಜಿ: ಒಂದು ವಿಧದಲ್ಲಿ ತುಂಬ ಕಷ್ಟ, ಮತ್ತೊಂದು ವಿಧದಲ್ಲಿ ತುಂಬ ಸುಲಭ, 'ಅಹಂ' ಪದಾರ್ಥ ಎಲ್ಲಿದೆ ಎಂದು ತಿಳಿದುಕೊಂಡಿದ್ದೀಯೆ? ಯಾವ ಪದಾರ್ಥ ಇಲ್ಲವೊ ಅದನ್ನು ಸಾಯಿಸುವುದು ಎಂದರೇನು? 'ಅಹಂ' ರೂಪದ ಒಂದು ಮಿಥ್ಯಾ ಭಾವದಲ್ಲಿ ಮನುಷ್ಯನು ಮಂತ್ರಮುಗ್ಧನಾಗಿದ್ದಾನೆ; ಅಷ್ಟೆ. ಈ ಭೂತ ಬಿಟ್ಟು ಹೋದರೆ ಸ್ವಪ್ನವೆಲ್ಲಾ ಕಳೆದುಹೋಗಿ ಒಂದು ಆತ್ಮವು ಆಬ್ರಹ್ಮಸ್ತಂಭ ಪರ್ಯಂತವಾಗಿ ಎಲ್ಲದರಲ್ಲಿಯೂ ಇರುವುದು ಗೊತ್ತಾಗುತ್ತದೆ. ಇದನ್ನೇ ತಿಳಿದುಕೊಳ್ಳಬೇಕು - ಪ್ರತ್ಯಕ್ಷ ಮಾಡಿಕೊಳ್ಳಬೇಕು. ಸಾಧನೆ ಭಜನೆ ಎಷ್ಟಿವೆಯೋ ಅವೆಲ್ಲಾ ಈ ಆವರಣವನ್ನು ಕತ್ತರಿಸಿಹಾಕುವುದಕ್ಕೋಸ್ಕರ. ಅದು ಹೋದರೆಯೆ ಚಿತ್ತೂರ್ಯನು ತನ್ನ ಪ್ರಭೆಯಲ್ಲಿ ತಾನು ಪ್ರಜ್ವಲಿಸುತ್ತಿರುವುದನ್ನು ನೋಡಲು ಸಮರ್ಥನಾಗುವೆ. ಯಾವ ವಸ್ತು ಸ್ವಸಂವೇದ್ಯವೊ ಅದನ್ನು ಮತ್ತಾವುದಾದರೊಂದರ ಸಹಾಯದಿಂದ ತಿಳಿದುಕೊಳ್ಳುವುದು ಹೇಗೆ? ಶ್ರುತಿ ಅದನ್ನೇ ಹೇಳುವುದು - 'ವಿಜ್ಞಾತಾರವರೇ ಕೇನ ವಿಜಾನೀಯಾತ್. ' - ಯಾವುದು ತಿಳಿಯುತ್ತದೆಯೋ ಅದನ್ನು ಯಾವುದರಿಂದ ತಿಳಿಯುವುದು? ಏನು ಅಲ್ಪ ಸ್ವಲ್ಪ ತಿಳಿದುಕೊಂಡಿದ್ದೀಯೊ ಅದು ಮನೋರೂಪವಾದ ಕರಣದ ಸಹಾಯದಿಂದ. ಮನಸ್ಸು ಜಡ; ಅದರ ಹಿಂದೆ ಶುದ್ದ ಆತ್ಮ ಇರುವುದರಿಂದಲೆ ಮನಸ್ಸಿನ ಮೂಲಕ ಕಾರ್ಯ ನಡೆಯುತ್ತದೆ. ಆದ್ದರಿಂದ ಮನಸ್ಸಿನ ಮೂಲಕ ಆ ಆತ್ಮವನ್ನು ಹೇಗೆ ತಿಳಿಯುವಿ? ಆದರೆ ಇಷ್ಟು ಮಾತ್ರ ತಿಳಿಯುತ್ತದೆ; ಏನೆಂದರೆ, ಮನಸ್ಸು ಶುದ್ದ ಆತ್ಮದ ಹತ್ತಿರ ಹೋಗಲಾರದು, ಬುದ್ದಿಯೂ ಹೋಗಲಾರದು. ತಿಳಿದುಕೊಳ್ಳುವುದು ಇಲ್ಲಿಯವರೆಗೆ ಮಾತ್ರ. ಅದರ ಮೇಲೆ, ಯಾವಾಗ ಮನಸ್ಸು ನಿರ್ವಿಕಲ್ಪ ಅಥವಾ ವೃತ್ತಿಹೀನವಾಗುತ್ತದೆಯೋ ಆಗಲೆ ಮನಸ್ಸು ಲುಪ್ತವಾಗುತ್ತದೆ, ಆಗಲೆ ಆತ್ಮ ಪ್ರತ್ಯಕ್ಷವಾಗುವುದು. ಈ ಸ್ಥಿತಿಯನ್ನೇ ಭಾಷ್ಯಕಾರರಾದ ಶಂಕರಾಚಾರ್ಯರು</p>

<!-- 349-8/0040-->
<p>“ಅಪರೋಕ್ಷಾನುಭೂತಿ'ಯೆಂದು ವರ್ಣಿಸಿದ್ದಾರೆ.</p>
<p>ಶಿಷ್ಯ : ಆದರೆ, ಮಹಾಶಯರೆ, ಮನಸ್ಸೆ 'ಅಹಂ'. ಆ ಮನಸ್ಸು ಲುಪ್ತವಾದರೆ ಆಮೇಲೆ 'ಅಹಂ' ಎಂಬುದೂ ಇರುವುದಿಲ್ಲ.</p>
<p>ಸ್ವಾಮಿಾಜಿ: ಆಗ ಯಾವ ಸ್ಥಿತಿ ಇರುತ್ತದೆಯೋ ಅದೆ ನಿಜವಾದ 'ಅಹಂ' ಸ್ವರೂಪ. ಆಗ ಯಾವ ಅಹಂ ಇರುತ್ತದೆಯೋ ಅದು ಸರ್ವಭೂತಸ್ಥ ಸರ್ವಗತ-ಸರ್ವಾಂತರಾತ್ಮಾ. ಘಟಾಕಾಶ ಹೋಗಿ ಮಹಾಕಾಶವಿದ್ದ ಹಾಗೆ - ಘಟ ಒಡೆದು ಹೋದರೆ ಅದರ ಒಳಗಿರುವ ಆಕಾಶವೂ ನಾಶವಾಗಿ ಬಿಡುವುದೆ? ಯಾವ ಕ್ಷುದ್ರ ಅಹಂಕಾರವನ್ನು ನೀನು ದೇಹಬದ್ದವೆಂದು ತಿಳಿದುಕೊಂಡಿದ್ದೀಯೋ ಅದೇ ವಿಸ್ತ್ರತವಾಗಿ ಹೀಗೆ ಸರ್ವಗತ ಅಹಂಕಾರ ಅಥವಾ ಆತ್ಮರೂಪದಲ್ಲಿ ಪ್ರತ್ಯಕ್ಷವಾಗುತ್ತದೆ. ಆದ್ದರಿಂದ ಮನಸ್ಸು ಇದ್ದರೆ ಅಥವಾ ಹೋದರೆ ಅದರಿಂದ ಯಥಾರ್ಥವಾದ 'ಅಹಂ' ಅಥವಾ ಆತ್ಮಕ್ಕೆ ಆಗುವುದೇನು?</p>
<p>ನಾನು ಹೇಳುವುದು ಸಕಾಲದಲ್ಲಿ ಪ್ರತ್ಯಕ್ಷವಾಗುವುದು - 'ಕಾಲೇನಾನಿ ವಿಂದತಿ.' ಶ್ರವಣಮನನಗಳನ್ನು ಮಾಡುತ್ತ ಮಾಡುತ್ತ ಇದ್ದರೆ ಕಾಲಕ್ರಮೇಣ ಈ ವಿಷಯ ತಾನೇ ಅರ್ಥವಾಗುವುದು - ಮತ್ತು ನೀನು ಮನಸ್ಸಿನ ಆಚೆಗೆ ಹೋಗುವೆ. ಆಗ ಈ ಪ್ರಶ್ನೆಯನ್ನು ಕೇಳುವ ಆವಶ್ಯಕತೆ ಇರುವುದಿಲ್ಲ.</p>
<p>ಶಿಷ್ಯನು ಇದನ್ನು ಕೇಳಿ ಮೌನವಾಗಿ ಕುಳಿತುಕೊಂಡಿದ್ದನು. ಸ್ವಾಮಿಜಿ ಮೆಲ್ಲಗೆ ಧೂಮಪಾನ ಮಾಡುತ್ತ ಮಾಡುತ್ತ ಪುನಃ ಹೀಗೆಂದರು: “ಈ ಸಹಜವಾದ ವಿಷಯವನ್ನು ತಿಳಿಸುವುದಕ್ಕೆ ಎಷ್ಟೆಷ್ಟು ಶಾಸ್ತ್ರಗಳು ಬರೆಯಲ್ಪಟ್ಟಿವೆ, ಆದರೂ ಜನರು ತಿಳಿದುಕೊಳ್ಳಲಾರರು ! ಮೇಲೆ ಮೇಲೆ ಮಧುರವಾಗಿರುವ ಕೆಲವು ಬೆಳ್ಳಿಯ ನಾಣ್ಯಗಳನ್ನು ಹೆಂಗಸರ ಕ್ಷಣಭಂಗುರವಾದ ರೂಪವನ್ನೂ ಕಟ್ಟಿಕೊಂಡು ಈ ದುರ್ಲಭವಾದ ಮಾನುಷ ಜನ್ಮವನ್ನು ಹೇಗೆ ಕಳೆದುಬಿಡುತ್ತಾರೆ ! ಮಹಾಮಾಯೆಯ ಆಶ್ಚರ್ಯಕರವಾದ ಪ್ರಭಾವ ! ಅಮ್ಮಮ್ಮ !??</p>

<!-- 349-8/0041-->
<p>ಅಧ್ಯಾಯ ೭* ಸ್ಥಳ: ಬಾಗ್‌ಬಜಾರ್, ಕಲ್ಕತ್ತ, ವರ್ಷ: ೧೮೯೭. ಸ್ವಾಮಿಾಜಿ ಕೆಲವು ದಿನಗಳಿಂದ ಬಾಗಬಜಾರಿನ ಬಲರಾಮ ಬಾಬುಗಳ ಮನೆಯಲ್ಲಿ ಇದ್ದರು. ಇಂದು ಅವರು ಪರಮಹಂಸರ ಗೃಹಸ್ಥಭಕ್ತರು ಒಂದು ಕಡೆ ಸೇರುವಂತೆ ಹೇಳಿ ಕಳುಹಿಸಿದ್ದರಿಂದ ಮೂರು ಗಂಟೆಯ ಮೇಲೆ ಸಾಯಂಕಾಲದ ಹೊತ್ತಿಗೆ ಪರಮಹಂಸರ ಬಹು ಭಕ್ತರು ಈ ಮನೆಯಲ್ಲಿ ಸೇರಿದ್ದಾರೆ. ಯೋಗಾನಂದರೂ ಅಲ್ಲಿದ್ದರು. ಸ್ವಾಮಿಜಿ ಹೀಗೆಂದರು:</p>
<p>“ನಾನಾ ದೇಶಗಳನ್ನು ಸುತ್ತಿ ನನಗೆ ದೃಢವಾಗಿ ನಂಬುಗೆ ಹುಟ್ಟಿಹೋಗಿದೆ, ಏನೆಂದರೆ - ಸಂಘವಿಲ್ಲದೆ ಯಾವ ದೊಡ್ಡ ಕಾರ್ಯವೂ ನಡೆಯಲಾರದು. ಆದರೆ ನಮ್ಮದರಂಥ ದೇಶಗಳಲ್ಲಿ ಮೊದಲಿನಿಂದಲೂ ಸಾಧಾರಣ ರೀತಿಯಲ್ಲಿ ಸಂಘವನ್ನು ಏರ್ಪಡಿಸುವುದು ಅಥವಾ ಸಾಧಾರಣ ಜನರ ಸಮ್ಮತಿಯನ್ನು ತೆಗೆದುಕೊಂಡು ಕೆಲಸ ಮಾಡುವುದು ಅಷ್ಟು ಸುಲಭವೆಂದು ತೋರುವುದಿಲ್ಲ. ಪಾಶ್ಚಾತ್ಯ ನರನಾರಿಯರು ಸುಶಿಕ್ಷಿತರಾಗಿದ್ದಾರೆ. ನಮ್ಮ ಹಾಗೆ ದ್ವೇಷಪರಾಯಣರಲ್ಲ; ಅವರು ಗುಣಕ್ಕೆ ಗೌರವ ಕೊಡುವುದನ್ನು ಕಲಿತುಕೊಂಡಿದ್ದಾರೆ. ಇದನ್ನು ಆ ದೇಶದಲ್ಲಿ ಎಷ್ಟು ಆದರಿಸುತ್ತಾರೆ ! ನನ್ನ ಉದಾಹರಣೆಯನ್ನೇ ತೆಗೆದುಕೊಳ್ಳಿ. ನನ್ನಂತಹ ಯಃಕಶ್ಚಿತ್ ವ್ಯಕ್ತಿಯನ್ನು ಎಷ್ಟೊಂದು ಆದರದಿಂದ ಅವರು ಬರಮಾಡಿಕೊಂಡು ನನಗೆ ಎಷ್ಟೊಂದು ಅನುಕೂಲಗಳನ್ನು ಕಲ್ಪಿಸಿಕೊಟ್ಟರು ! ಈ ದೇಶದಲ್ಲಿ ಶಿಕ್ಷಣ ಪ್ರಸರಿಸಿ, ಅದರಿಂದ ಯಾವಾಗ ಮತಗಿತಗಳ ಕಿಷ್ಕಂಧವಾದ ಮೇರೆಗಳ ಹೊರಗೆ ಮನಸ್ಸು ಕೊಡುವುದನ್ನು ಕಲಿಯುತ್ತಾರೆಯೋ, ಆಗ ಪ್ರಜಾಭಿಪ್ರಾಯವನ್ನು ಅನುಸರಿಸಿ ಸಂಘದ ಕೆಲಸವು ನಡೆಯಬಲ ದು. ಅದಕೋಸ್ಕರವೇ ಈ ಸಂಘಕ್ಕೆ ಒಬ್ಬ ಪ್ರಧಾನ ಸರ್ವಾಧಿಕಾರಿ ಇರಬೇಕು. ಎಲ್ಲರೂ ಆತನ ಆಜ್ಞೆಗೆ ಗೌರವ ಕೊಟ್ಟುಕೊಂಡು ಹೋಗಬೇಕು. ಆಮೇಲೆ ಕ್ರಮೇಣ ಎಲ್ಲರ ಮತವನ್ನೂ ತಿಳಿದುಕೊಂಡು ಕಾರ್ಯವನ್ನು ಮಾಡಬಹುದು. ನಾನು ಯಾರ ಹೆಸರಿನಲ್ಲಿ ಸಂನ್ಯಾಸಿಯಾಗಿದ್ದೇನೆಯೊ, ತಾವು ಯಾರನ್ನು ಜೀವನಕ್ಕೆ ಆದರ್ಶವನ್ನಾಗಿಟ್ಟುಕೊಂಡು ಸಂಸಾರಾಶ್ರಮವನ್ನು ಸ್ವೀಕರಿಸಿ ಕಾರ್ಯಕ್ಷೇತ್ರ ದಲ್ಲಿರುವಿರೋ, ಯಾರ ಪುಣ್ಯನಾಮವೂ ಅದ್ಭುತ ಜೀವನವೂ ದೇಹಾವಸಾನವಾದ ಇಪ್ಪತ್ತು ವರ್ಷಗಳ ಒಳಗೆ ಪ್ರಾಚ್ಯ ಮತ್ತು ಪಾಶ್ಚಾತ್ಯ ಜಗತ್ತಿನಲ್ಲಿ ಆಶ್ಚರ್ಯಕರವಾದ ರೀತಿಯಲ್ಲಿ ಪ್ರಸಾರವಾಯಿತೋ ಆತನ ಹೆಸರಿನಲ್ಲಿಯೆ ಈ ಸಂಘ ಪ್ರತಿಷ್ಠಿತ ವಾಗುವುದಾಗಿದೆ. ನಾನು ಪ್ರಭುವಿನ ದಾಸ, ತಾವು ಈ ಕಾರ್ಯದಲ್ಲಿ ಸಹಾಯ ಮಾಡಬೇಕು.”</p>
<p>ಶ್ರೀಯುತ ಗಿರೀಶಚಂದ್ರ ಘೋಷರೆ ಮುಂತಾಗಿ ಅಲ್ಲಿ ಬಂದಿದ್ದ ಗೃಹಸ್ಥರು ಈ ಪ್ರಸ್ತಾಪವನ್ನು ಅನುಮೋದಿಸಲು, ರಾಮಕೃಷ್ಣ ಸಂಘದ ಮುಂದಿನ ಕಾರ್ಯಕ್ರಮ ಚರ್ಚೆಗೆ ಬಂತು. ಸಂಘಕ್ಕೆ ರಾಮಕೃಷ್ಣ ಪ್ರಚಾರ ಸಂಸ್ಥೆ ಅಥವಾ ರಾಮಕೃಷ್ಣ ಮಿಷನ್</p>
<p>*<span class="en"> C.W, Vol. VI, P. 476</span></p>

<!-- 349-8/0042-->
<p>ಎಂದು ಹೆಸರಿಟ್ಟಿದ್ದಾಯಿತು. ಅದರ ಉದ್ದೇಶ ಮುಂತಾದುವನ್ನು ಅದರ ಮುದ್ರಿತ ವಿಜ್ಞಾಪನ ಪತ್ರಿಕೆಯಿಂದ ತೆಗೆದು ಇಲ್ಲಿ ಕೊಟ್ಟಿದ್ದೇವೆ.</p>
<p>ಉದ್ದೇಶ: ಮಾನವಹಿತಾರ್ಥವಾಗಿ ಶ್ರೀರಾಮಕೃಷ್ಣ ಪರಮಹಂಸರು ಯಾವ ತತ್ತ್ವಗಳನ್ನು ವಿವರಿಸಿದರೆ ಮತ್ತು ತಮ್ಮ ಜೀವನದಲ್ಲಿ ಕಾರ್ಯರೂಪವಾಗಿ ಉದಾಹರಿಸಿದರೆ ಅವುಗಳ ಪ್ರಚಾರವೂ, ಮತ್ತು ಈ ತತ್ವಗಳನ್ನು ಅನುಭವಕ್ಕೆ ತಂದುಕೊಳ್ಳಲು ಸಹಕಾರಿಗಳಾದ ಮನುಷ್ಯನ ದೈಹಿಕ ಮಾನಸಿಕ ಮತ್ತು ಪಾರಮಾರ್ಥಿಕ ಉನ್ನತಿಗಳಲ್ಲಿ ಸಹಾಯ ಮಾಡುವುದೂ ಈ ಮಿಷನ್ನಿನ ಉದ್ದೇಶ.</p>
<p>ವ್ರತ: ಜಗತ್ತಿನ ಎಲ್ಲಾ ಧರ್ಮಮತಗಳೂ ಒಂದು ಅಕ್ಷಯ ಸನಾತನ ಧರ್ಮದ ರೂಪಾಂತರ ಮಾತ್ರ ಎಂಬ ಜ್ಞಾನದಿಂದ ಸಕಲ ಧರ್ಮಾನುಯಾಯಿಗಳಲ್ಲಿಯೂ ಆತ್ಮೀಯತೆಯನ್ನು ಇರಿಸುವುದಕ್ಕೋಸ್ಕರ ಶ್ರೀರಾಮಕೃಷ್ಣ ಪರಮಹಂಸರು ಯಾವ ಕಾರ್ಯವನ್ನು ಆರಂಭಿಸಿದರೆ ಅದರ ಪರಿಚಾಲನವೆ ಈ ಮಿಷನ್ನಿನ ವ್ರತ.</p>
<p>ಕಾರ್ಯಕ್ರಮ: ಮನುಷ್ಯನ ಸಾಂಸಾರಿಕ ಮತ್ತು ಆಧ್ಯಾತ್ಮಿಕ ಉನ್ನತಿಗೋಸ್ಕರ ವಿದ್ಯೆಯನ್ನು ದಾನ ಮಾಡುವುದಕ್ಕೆ ಉಪಯೋಗವಾಗುವಂತೆ ಜನರನ್ನು ಶಿಕ್ಷಣ ಕೊಟ್ಟು ತಯಾರುಮಾಡುವುದು. ಕುಶಲ ಕಲೆಗಳಲ್ಲಿಯೂ, ಕಷ್ಟಪಟ್ಟು ಕೆಲಸ ಮಾಡಬೇಕಾದ ಕಸುಬುಗಳಲ್ಲಿಯೂ ಉತ್ಸಾಹವನ್ನು ಹೆಚ್ಚಿಸುವುದು, ಮತ್ತು ಇತರ ಧರ್ಮಭಾವವು ಶ್ರೀರಾಮಕೃಷ್ಣರ ಜೀವನದಲ್ಲಿ ಹೇಗೆ ವಿವರಿಸಲ್ಪಟ್ಟುವೊ ಅವುಗಳನ್ನು ಜನಸಮಾಜದಲ್ಲಿ ಪ್ರವರ್ತಿಸುವಂತೆ ಮಾಡುವುದು.</p>
<p>ಭರತಖಂಡದಲ್ಲಿನ ಕಾರ್ಯ: ಭರತಖಂಡದ ಪ್ರತಿನಗರದಲ್ಲಿಯೂ ಬೋಧಕ ರಾಗಲು ಇಚ್ಚಿಸುವ ಗೃಹಸ್ಥ ಮತ್ತು ಸಂನ್ಯಾಸಿಗಳಿಗೆ ಶಿಕ್ಷಣ ಕೊಡುವುದಕ್ಕೋಸ್ಕರ ಆಶ್ರಮವನ್ನು ಸ್ಥಾಪಿಸುವುದು ಮತ್ತು ಅವರು ಯಾವ ರೀತಿಯಲ್ಲಿ ದೇಶ ದೇಶಾಂತರಗಳಿಗೆ ಹೋಗಿ ಜನಗಳನ್ನು ಶಿಕ್ಷಿತರನ್ನಾಗಿ ಮಾಡಲು ಸಾಧ್ಯವೋ ಅದನ್ನು ಅನುಸರಿಸುವುದು. - ವಿದೇಶೀಯ ಕಾರ್ಯವಿಭಾಗ: ಭರತಖಂಡದ ಹೊರಗೆ ಇರುವ ಪ್ರದೇಶಗಳಲ್ಲಿ (ಜನರು) 'ವ್ರತಧಾರಿ'ಗಳಾಗುವಂತೆ ಪ್ರೇರೇಪಿಸುವುದು ಮತ್ತು ಆಯಾ ದೇಶಗಳಲ್ಲಿ ಸ್ಥಾಪಿಸಲ್ಪಟ್ಟ ಆಶ್ರಮಗಳೊಡನೆ ಭಾರತೀಯ ಆಶ್ರಮಗಳಿಗೆ ನಿಕಟ ಸಂಬಂಧವೂ ಸಹಾನುಭೂತಿಯೂ ಬೆಳೆಯುವಂತೆ ಮಾಡುವುದು ಮತ್ತು ಹೊಸ ಆಶ್ರಮಗಳನ್ನು ಸ್ಥಾಪಿಸುವುದು,</p>
<p>ಸ್ವಾಮಿಾಜಿ ತಾವೇ ಮೇಲೆ ಹೇಳಿದ ಸಮಿತಿಯ ಗೌರವಾಧ್ಯಕ್ಷರಾದರು. ಬ್ರಹ್ಮಾನಂದ ಸ್ವಾಮಿಗಳು ಕಲ್ಕತ್ತಾ ಕೇಂದ್ರಕ್ಕೆ ಅಧ್ಯಕ್ಷರೂ ಮತ್ತು ಯೋಗಾನಂದ ಸ್ವಾಮಿಗಳು ಅವರ ಸಹಕಾರಿಗಳೂ ಆದರು. ಅಟಾರಿ ಬಾಬು ನರೇಂದ್ರನಾಥ ಮಿತ್ರರು ಇದರ ಕಾರ್ಯದರ್ಶಿಗಳಾಗಿಯೂ ಡಾಕ್ಟರ್ ಶಶಿಭೂಷಣ ಘೋಷರು ಮತ್ತು ಶರಚ್ಚಂದ್ರ ಸರಕಾರರು ಉಪಕಾರದರ್ಶಿಗಳಾಗಿಯೂ ಶಿಷ್ಯನು ಶಾಸ್ತ್ರಪಾಠಕನಾಗಿಯೂ ಚುನಾಯಿಸಲ್ಪಟ್ಟರು. ಇದರ ಜೊತೆಯಲ್ಲಿ ಪ್ರತಿ ಭಾನುವಾರವೂ ನಾಲ್ಕು ಗಂಟೆಯ</p>

<!-- 349-8/0043-->

<p>ಮೇಲೆ ಬಲರಾಮಬಾಬುಗಳ ಮನೆಯಲ್ಲಿ ಸಮಿತಿ ಸೇರಬೇಕೆಂಬ ಮತ್ತೊಂದು ನಿಯಮವೂ ಮಾಡಲ್ಪಟ್ಟಿತು. ಹಿಂದೆ ಹೇಳಿದ ಸಭೆಯು ಏರ್ಪಾಡಾದ ನಂತರ ಮೂರು ವರ್ಷಗಳ ಕಾಲ ಬಲರಾಮವಸು ಅವರ ಮನೆಯಲ್ಲಿ ಸಮಿತಿಯ ಅಧಿವೇಶನವು ನಡೆಯಿತು. ಮತ್ತೆ ವಿಲಾಯತಿಗೆ ಹೋಗುವತನಕ ಸ್ವಾಮಿಾಜಿ ಅನುಕೂಲವಾದಾಗ ಸಮಿತಿಯ ಕೂಟಕ್ಕೆ ಬರುತ್ತ ಆಗಾಗ್ಗೆ ಉಪದೇಶ ಮಾಡುತ್ತಲೂ ಅಥವಾ ಕಿನ್ನರ ಕಂಠದಲ್ಲಿ ಗಾನ ಮಾಡುತ್ತ ಶೋತೃಗಳನ್ನು ಮೋಹಿತರನ್ನಾಗಿ ಮಾಡುತ್ತಲೂ ಇದ್ದರೆಂದು ಬೇರೆಯಾಗಿ ಹೇಳಬೇಕಾಗಿಲ್ಲ. ಸಭೆ ಮುಗಿದ ಕೂಡಲೆ ಸಭಿಕರೆಲ್ಲರೂ ಹೊರಟು ಹೋಗಲು ಸ್ವಾಮಿಜಿ ಯೋಗಾನಂದಸ್ವಾಮಿಗಳನ್ನು ಕುರಿತು 'ಕಾರ್ಯವೇನೊ ಹೀಗೆ ಆರಂಭವಾಗಿ ಹೋಯಿತು; ಈಗ ನೋಡು, ಪರಮಹಂಸರ ದಯೆಯಿಂದ ಕಾರ್ಯವು ಎಷ್ಟು ದೂರ ಮುಂದುವರಿಯುವುದು' ಎಂದು ಹೇಳಿದರು.</p>
<p>ಸ್ವಾಮಿ ಯೋಗಾನಂದ: ನಿಮ್ಮ ಈ ಏರ್ಪಾಡು ಎಲ್ಲಾ ವಿದೇಶೀಯ ರೀತಿಯಲ್ಲಿ ಮಾಡಲ್ಪಟ್ಟಿದೆ. ಪರಮಹಂಸರ ಉಪದೇಶವೇನು ಈ ರೂಪವಾಗಿತ್ತೇ? - ಸಾಮಿಜಿ: ಇದೆಲಾ ಪರಮಹಂಸರ ಅಭಿಪ್ರಾಯವಾಗಿರಲಿಲ್ಲ ವೆಂದು ನೀನು ಹೇಗೆ ತಿಳಿದುಕೊಂಡೆ? ಅನಂತಭಾವಮಯರಾದ ಪರಮಹಂಸರನ್ನು ನೀವು ನಿಮ್ಮ ಎಲ್ಲೆಗಳಲ್ಲಿ ಕಟ್ಟಿಹಾಕಲಿಚ್ಚಿಸುವಿರೆಂದು ತೋರುತ್ತದೆ. ನಾನು ಈ ಎಲ್ಲೆಯನ್ನು ಒಡೆದುಹಾಕಿ ಅವರ ಭಾವ ಜಗತ್ತಿನಲ್ಲೆಲ್ಲಾ ವ್ಯಾಪಿಸುವಂತೆ ಮಾಡಿಬಿಡುತ್ತೇನೆ. ಪರಮಹಂಸರು ತಮ್ಮ ಪೂಜೆಯನ್ನು ಮಾಡಬೇಕೆಂದು ನನಗೆ ಯಾವಾಗಲೂ ಉಪದೇಶ ಕೊಡಲಿಲ್ಲ. ಸಾಧನೆ, ಭಜನೆ, ಧ್ಯಾನಧಾರಣ ಮತ್ತು ಇತರ ಉಚ್ಚಧರ್ಮಭಾವಗಳಿಗೆ ಸಂಬಂಧಪಟ್ಟ ಯಾವ ಯಾವ ಉಪದೇಶಗಳನ್ನು ಅವರು ಕೊಟ್ಟು ಹೋದರೂ ಅವುಗಳನ್ನೆ ಪಡೆದುಕೊಂಡು ಜೀವರಿಗೆ ಶಿಕ್ಷಣವನ್ನು ಕೊಡಬೇಕು. ಅನಂತ ಮತ ಅನಂತ ಪಥ, ಸಂಪ್ರದಾಯಗಳಿಂದ ತುಂಬಿಹೋಗಿರುವ ಜಗತ್ತಿನಲ್ಲಿ ಮತ್ತೊಂದು ನೂತನ ಸಂಪ್ರದಾಯವನ್ನು ಕಲ್ಪಿಸುವುದಕ್ಕೆ ಹೋಗುವುದು ನನ್ನ ಜನ್ಮದಲ್ಲಿಯೆ ಆಗಲಾರದು. ಪ್ರಭುದೇವನ ಪದತಲದಲ್ಲಿ ಆಶ್ರಯವನ್ನು ಪಡೆದು ನಾನು ಧನ್ಯನಾಗಿದ್ದೇನೆ. ಮೂರು ಜಗತ್ತಿನ ಜನರಿಗೂ ಅವರ ಭಾವಗಳನ್ನು ಕೊಡುವುದಕ್ಕೆ ನಾನು ಹುಟ್ಟಿರುವುದು.</p>
<p>ಯೋಗಾನಂದಸ್ವಾಮಿಗಳು ಈ ಮಾತಿಗೆ ಬದಲು ಹೇಳದೆ ಇದ್ದದ್ದರಿಂದ ಸ್ವಾಮಾಜಿ ಮತ್ತೂ ಹೇಳತೊಡಗಿದರು: “ಪ್ರಭುವಿನ ದಯೆಗೆ ನಿದರ್ಶನವನ್ನು ಮೇಲಿಂದ ಮೇಲೆ ಈ ಜೀವನದಲ್ಲಿ ಪಡೆದಿದ್ದೇನೆ. ಆತನು ಹಿಂದೆ ನಿಂತುಕೊಂಡೆ ಈ ಕೆಲಸವನ್ನೆಲ್ಲಾ ಮಾಡಿಸುತ್ತಾನೆ. ಯಾವಾಗ ಹಸಿವಿನಿಂದ ಬಳಲಿ ಬೇಸತ್ತು ಮರದ ಕೆಳಗೆ ಬಿದ್ದಿರುತ್ತಿದ್ದೆನೊ, ಯಾವಾಗ ಕೌಪೀನ ಹಾಕಿಕೊಳ್ಳುವುದಕ್ಕೂ ಬಟ್ಟೆಯಿಲ್ಲದೆ ಇದ್ದೆನೊ, ಯಾವಾಗ ಒಂದು ಕುರುಡು ಕವಡೆಯೂ ಇಲ್ಲದೆ ಭೂಸಂಚಾರ ಮಾಡಬೇಕೆಂದು ನಿಶ್ಚಯಿಸಿಕೊಂಡೆನೋ ಆವಾಗಲೂ ಪರಮಹಂಸರ ದಯೆಯಿಂದ ಎಲ್ಲಾ ವಿಧದಲ್ಲಿಯೂ ಸಹಾಯವನ್ನು ಪಡೆದಿದೆ ನೆ, ಮತ್ತು ಯಾವಾಗ ಇದೇ ವಿವೇಕಾನಂದನ ದರ್ಶನಮಾಡಬೇಕೆಂದು ಚಿಕಾಗೊವಿನ ರಸ್ತೆಯಲ್ಲಿ ಬಡಿದಾಟ ಗಳಾಗುತ್ತಿದ್ದುವೊ, ಯಾವ ಆ ಸನ್ಮಾನದ ನೂರರಲ್ಲಿ ಒಂದು ಭಾಗವನ್ನು ಪಡೆದರೂ ಸಾಧಾರಣ ಮನುಷ್ಯನು</p>

<!-- 349-8/0044-->
<p>ಉನ್ಮತ್ತನಾಗಿಬಿಡುವನೋ ಅಂಥ ಸನ್ಮಾನವನ್ನೂ ಆಗ ಪರಮಹಂಸರ ದಯೆಯಿಂದ ಸುಲಭವಾಗಿ ಅರಗಿಸಿಕೊಂಡಿದ್ದೇನೆ. ಪ್ರಭುವಿನ ಇಚ್ಛೆಯಿಂದ ಎಲ್ಲೆಲ್ಲಿಯೂ ವಿಜಯ. ಈಗ ಈ ದೇಶದಲ್ಲಿ ಸ್ವಲ್ಪ ಕಾರ್ಯವನ್ನು ಮಾಡುವುದಕ್ಕೆ ಹೊರಟಿದ್ದೇನೆ; ನೀವು ಸಂಶಯವನ್ನು ಬಿಟ್ಟು ನನ್ನ ಕಾರ್ಯದಲ್ಲಿ ಸಹಾಯಮಾಡಿ; ಅವರ ಇಚ್ಛೆಯಿಂದ ಎಲ್ಲಾ ಕೈಗೂಡುತ್ತದೆಂಬುದನ್ನು ನೀವೇ ನೋಡುವಿರಿ.” - ಯೋಗಾನಂದ: ನೀವು ಯಾವುದನ್ನು ಮನಸ್ಸಿನಲ್ಲಿ ತರುತ್ತೀರೋ ಅದೇ ಆಗುತ್ತದೆ. ನಾವಾದರೊ ಚಿರಕಾಲ ನಿಮ್ಮ ಆಜ್ಞಾನುವರ್ತಿಗಳು, ಪರಮಹಂಸರು ನಿಮ್ಮ ಮೂಲಕ ಇದೆಲ್ಲವನ್ನೂ ಮಾಡಿಸುತ್ತಾರೆಂಬುದನ್ನು ಮಧ್ಯೆ ಮಧ್ಯೆ ನಾನು ಚೆನ್ನಾಗಿ ಕಂಡುಕೊಂಡಿದ್ದೇನೆ. ಆದರೆ ನಿಜ ಹೇಳಬೇಕೆಂದರೆ, ಪರಮಹಂಸರ ಕೆಲಸ ಕಾರ್ಯಗಳು ಬೇರೆ ವಿಧವಾಗಿದ್ದುದನ್ನು ನೋಡಿರಲಿಲ್ಲವೆ ಎಂಬುದಾಗಿ ಮಧ್ಯೆ ಮಧ್ಯೆ ಎಂಥ ಸಂಶಯವು ಬಂದುಬಿಡುತ್ತದೆ! ಅದಕ್ಕೋಸ್ಕರವೆ ನಾವು ಅವರ ಉಪದೇಶವನ್ನು ಬಿಟ್ಟು ಬೇರೆ ಮಾರ್ಗದಲ್ಲಿ ಹೋಗುತ್ತಿದ್ದೇವೆಯೇನೊ ಎನ್ನಿಸುತ್ತದೆ. ಆದ್ದರಿಂದ ನಿಮಗೆ ಪ್ರತಿಯಾಗಿ ಹೇಳಿ ಎಚ್ಚರಿಕೆ ಕೊಟ್ಟೆ.</p>
<p>ಸ್ವಾಮಿಾಜಿ: ನೀನು ಏನು ತಿಳಿದುಕೊಂಡಿದ್ದೀಯೆ ? ಸಾಧಾರಣ ಭಕ್ತರು ಪರಮಹಂಸರನ್ನು ಎಷ್ಟು ತಿಳಿದುಕೊಂಡಿದ್ದಾರೆಯೊ ಅವರು ನಿಜವಾಗಿ ಇರುವುದು ಅಷ್ಟೇ ಅಲ್ಲ, ಅವರು ಅನಂತಭಾವಮಯರಾದವರು. ಬ್ರಹ್ಮಜ್ಞಾನಕ್ಕಾದರೂ ಎಲೆಯುಂಟು. ಪ್ರಭುವಿನ ದುರ್ಜ್ಞೆಯವಾದ ಭಾವಕ್ಕೆ ಎಲ್ಲೆಯಿಲ್ಲ. ಅವರ ಕೃಪಾಕಟಾಕ್ಷದಿಂದ ಲಕ್ಷ ವಿವೇಕಾನಂದರು ಈಗ ತಯಾರಾಗಬಲ್ಲರು. ಆದರೆ ಅವರು ಹಾಗೆ ಮಾಡದೆ, ಬೇಕೆಂದು ನನ್ನನ್ನು ಉಪಕರಣ ರೂಪವಾಗಿ ಮಾಡಿಕೊಂಡು ನನ್ನ ಮೂಲಕ ಹೀಗೆ ಮಾಡಿಸುತ್ತಿದ್ದಾರೆ - ಅದಕ್ಕೆ ನಾನೇನು ಮಾಡಲಿ ಹೇಳು !</p>
<p>- ಹೀಗೆಂದು ಹೇಳಿ ಸ್ವಾಮಿಜಿ ಬೇರೆ ಕೆಲಸಕ್ಕಾಗಿ ಮತ್ತೆಲ್ಲಿಗೆ ಹೋದರು. ಯೋಗಾನಂದ ಸ್ವಾಮಿಗಳು ಶಿಷ್ಯನನ್ನು ಕುರಿತು “ಆಹಾ! ವಿವೇಕಾನಂದ ಸ್ವಾಮಿಗಳ ನಂಬಿಕೆಯನ್ನು ಕೇಳಿದೆಯೊ? ಪರಮಹಂಸರ ಕೃಪಾಕಟಾಕ್ಷದಿಂದ ಲಕ್ಷ ವಿವೇಕಾನಂದರು ತಯಾರು ಆಗಬಲ್ಲರೆಂದು ಹೇಳಿದರಲ್ಲವೆ! ಏನು ಗುರುಭಕ್ತಿ ! ನಮಗೆ ಅದರ ನೂರರಲ್ಲಿ ಒಂದು ಭಾಗ ಭಕ್ತಿ ಇದ್ದರೂ ಧನ್ಯರಾದೇವು'' ಎಂದು ಹೇಳಿದರು. - ಶಿಷ್ಯ : ಮಹಾಶಯರೆ, ಸ್ವಾಮಿಗಳ ವಿಚಾರವಾಗಿ ಪರಮಹಂಸರು ಏನು ಹೇಳುತ್ತಿದ್ದರು?</p>
<p>ಯೋಗಾನಂದ: ಇಂಥ ಆಧಾರವು ಈ ಯುಗದಲ್ಲಿ ಜಗತ್ತಿನಲ್ಲಿ ಮತ್ಯಾವಾಗಲೂ ಬಂದಿರಲಿಲ್ಲ - ಎಂದು ಹೇಳುತ್ತಿದ್ದರು. ಕೆಲವು ವೇಳೆ ನರೇನನು ಪುರುಷ ತಾವು ಪ್ರಕೃತಿ - ನರೇನನು ತಮ್ಮ ಮಾವನ ಮನೆಯೆಂದು ಹೇಳುತ್ತಿದ್ದರು. ಕೆಲವು ವೇಳೆ “ಅಖಂಡವರ್ಗ' ಎಂದು ಹೇಳುತ್ತಿದ್ದರು. ಮತ್ತೆ ಕೆಲವು ವೇಳೆ 'ಅಖಂಡದ ಗೃಹದಲ್ಲಿ - ಎಲ್ಲಿ ದೇವದೇವಿಯರೆಲ್ಲಾ ಬ್ರಹ್ಮನಿಂದ ತಮ್ಮ ತಮ್ಮ ಅಸ್ತಿತ್ವವನ್ನು ಬೇರೆಯಾಗಿಟ್ಟು ಕೊಳ್ಳಲು ಆಗುತ್ತಿರಲಿಲ್ಲವೋ, ಅದರಲ್ಲಿಯೇ ಲೀನರಾಗಿ ಹೋಗಿಬಿಡುತ್ತಿದ್ದರೂ, ಅಲ್ಲಿ</p>

<!-- 349-8/0045-->

<p>ಏಳು ಜನ ಋಷಿಗಳು ತಮ್ಮ ತಮ್ಮ ಅಸ್ತಿತ್ವವನ್ನು ಬೇರೆ ಇಟ್ಟುಕೊಂಡು ಧ್ಯಾನದಲ್ಲಿ ನಿಮಗ್ನರಾಗಿದ್ದುದನ್ನು ನೋಡಿದೆ; ನರೇನನು ಅವರಲ್ಲಿ ಒಬ್ಬರ ಅಂಶಾವತಾರ' ಎಂದು ಹೇಳುತ್ತಿದ್ದರು. ಮತ್ತೆ ಕೆಲವು ವೇಳೆ 'ಜಗತ್ಪಾಲಕನಾದ ನಾರಾಯಣನು ನರ ಮತ್ತು ನಾರಾಯಣನೆಂಬ ಹೆಸರಿನಿಂದ ಯಾವ ಎರಡು ಋಷಿರೂಪಗಳನ್ನು ಧಾರಣಮಾಡಿ ಲೋಕಕಲ್ಯಾಣಕ್ಕೋಸ್ಕರ ತಪಸ್ಸು ಮಾಡಿದನೊ ನರೇನನು ಅದೇ ಆ ನರ ಋಷಿಯ ಅವತಾರ' ಎಂದು ಹೇಳುತ್ತಿದ್ದರು. ಮತ್ತೆ ಕೆಲವು ವೇಳೆ 'ಶುಕದೇವನ ಹಾಗೆ; ಮಾಯೆಯು ಅವನನ್ನು ಮುಟ್ಟಲಾರದೆ ಹೋಯಿತು' ಎಂದು ಹೇಳುತ್ತಿದ್ದರು.</p>
<p>ಶಿಷ್ಯ : ಈ ಮಾತುಗಳು ನಿಜವೇ? ಅಥವಾ ಪರಮಹಂಸರ ಭಾವಮುಖದಲ್ಲಿ ಒಂದೊಂದು ಸಮಯದಲ್ಲಿ ಒಂದೊಂದು ವಿಧವಾಗಿ ಹೇಳುತ್ತಿದ್ದರೊ? .</p>
<p>ಯೋಗಾನಂದ: ಅವರ ಮಾತೆಲ್ಲ ನಿಜ. ಅವರ ಶ್ರೀಮುಖದಲ್ಲಿ ಭ್ರಾಂತಿಯಿಂದಲೂ ಸುಳ್ಳು ಯಾವಾಗಲೂ ಬರುತ್ತಿರಲಿಲ್ಲ.</p>
<p>ಶಿಷ್ಯ : ಹಾಗಾದರೆ ಹೀಗೆ ಒಂದೊಂದು ಸಮಯದಲ್ಲಿ ಒಂದೊಂದು ವಿಧವಾಗಿ ಏಕೆ ಹೇಳಿದರು?</p>
<p>ಯೋಗಾನಂದ: ನಿನಗೆ ತಿಳಿದುಕೊಳ್ಳುವುದಕ್ಕಾಗಲಿಲ್ಲ. ಅವರು ನರೇನನನ್ನು ಇವರೆಲ್ಲರ ಸಮಷ್ಟಿಪ್ರಕಾಶವೆಂದು ಹೇಳುತ್ತಿದ್ದರು. ನರೇನನಲ್ಲಿ ಋಷಿಯ ವೇದಜ್ಞಾನ, ಶಂಕರನ ತ್ಯಾಗ, ಬುದ್ದನ ಹೃದಯ, ಶುಕದೇವನ ಮಾಯಾರಾಹಿತ್ಯ ಮತ್ತು ಬ್ರಹ್ಮಜ್ಞಾನದ ಪೂರ್ಣವಿಕಾಸ – ಇವೆಲ್ಲವೂ ಒಟ್ಟಿಗೆ ಇರುವುದನ್ನು ನೋಡಲಾರದೆ ಹೋದೆಯೇನು? ಪರಮಹಂಸರು ಅದನ್ನೆ ಮಧ್ಯೆ ಮಧ್ಯೆ ಹೀಗೆ ವಿಧವಿಧವಾಗಿ ಹೇಳುತ್ತಿದ್ದರು. ಏನು ಹೇಳುತ್ತಿದ್ದರೆ ಅದೆಲ್ಲಾ ಸತ್ಯ.</p>
<p>ಶಿಷ್ಯನು ಕೇಳಿ ಮಾತು ಹೊರಡದೆ ಬೆರಗಾಗಿದ್ದನು. ಈ ಮಧ್ಯೆ ಸ್ವಾಮಿಾಜಿ ಹಿಂತಿರುಗಿಬಂದು ಶಿಷ್ಯನನ್ನು ನಿಮ್ಮ ಆ ದೇಶದಲ್ಲಿ ಪರಮಹಂಸರ ಹೆಸರನ್ನು ವಿಶೇಷವಾಗಿ ಜನರು ಕೇಳಿಬಲ್ಲರೆ?'' ಎಂದು ಪ್ರಶ್ನೆ ಮಾಡಿದರು.</p>
<p>ಶಿಷ್ಯ : ಮಹಾಶಯರೆ, ನಾಗಮಹಾಶಯರು ಒಬ್ಬರು ಮಾತ್ರ ಆ ದೇಶದಿಂದ ಪರಮಹಂಸರ ಹತ್ತಿರಕ್ಕೆ ಬಂದಿದ್ದರು. ಅವರಿಂದ ಕೇಳಿ ಈಗ ಅನೇಕರಿಗೆ ಪರಮಹಂಸರ ವಿಷಯವನ್ನು ತಿಳಿದುಕೊಳ್ಳುವುದಕ್ಕೆ ಕುತೂಹಲವುಂಟಾಗಿದೆ. ಆದರೆ ಪರಮಹಂಸರು ಈಶ್ವರನ ಅವತಾರವೆಂಬ ವಿಷಯವನ್ನು ಆ ದೇಶದ ಜನರು ಇನ್ನೂ ತಿಳಿದುಕೊಂಡಿಲ್ಲ. ಅದನ್ನು ಕೇಳಿದರೂ ಕೆಲವರು ನಂಬುವುದಿಲ್ಲ. - ಸ್ವಾಮಿಾಜಿ: ಆ ವಿಷಯವನ್ನು ನಂಬುವುದೇನು ಸುಲಭವಾದ ಕೆಲಸವೊ? ನಾನು ಅವರನ್ನು ಕೈಯಾರ ಪರೀಕ್ಷಿಸಿ ನೋಡಿದ್ದೇನೆ. ಅವರ ಬಾಯಿಯಿಂದಲೆ, ಈ ಬಗ್ಗೆ ಆಗಾಗ್ಗೆ ಕೇಳಿದ್ದೇನೆ, ಇಪ್ಪತ್ತುನಾಲ್ಕು ಗಂಟೆಯ ಹೊತ್ತು ಅವರ ಜೊತೆಯಲ್ಲಿ ಕುಳಿತು ನಿಂತು ನೋಡಿದ್ದೇನೆ, ಆದರೂ ಮಧ್ಯೆ ಮಧ್ಯೆ ನನಗೂ ಸಂದೇಹವು ಬರುತ್ತದೆ. ಹೀಗಿರಲು ಮತ್ತೊಬ್ಬರ ವಿಚಾರವಾಗಿ ಹೇಳಬೇಕಾದ್ದೇನು?</p>

<!-- 349-8/0046-->
<p>ಶಿಷ್ಯ : ಮಹಾಶಯರೇ, ಪರಮಹಂಸರು ತಾವು ಪೂರ್ಣಬ್ರಹ್ಮ ಭಗವಂತನೆಂಬ ವಿಷಯವನ್ನು ಅವರೇ ತಮ್ಮ ಸ್ವಂತ ಬಾಯಿಂದಲೆ ತಮಗೆ ಯಾವಾಗಲಾದರೂ ಹೇಳಿದ್ದಾರೆಯೇನು?</p>
<p>ಸ್ವಾಮಿಾಜಿ: ಎಷ್ಟೋ ಸಲ ಹೇಳಿದ್ದಾರೆ. ನಮ್ಮೆಲ್ಲರಿಗೂ ಹೇಳಿದ್ದಾರೆ. ಅವರು ಕಾಶಿಪುರದ ತೋಟದಲ್ಲಿ - ಇನ್ನೇನು ದೇಹ ಬಿದ್ದು ಹೋಗಬೇಕು ಎನ್ನುವಹಾಗೆ ಇದ್ದಾಗ ಒಂದು ದಿನ ಅವರ ಹಾಸಿಗೆ ಪಕ್ಕದಲ್ಲಿ ಕುಳಿತುಕೊಂಡು ಈ ಸಮಯದಲ್ಲಿ 'ನಾನು ದೇವರು' ಎಂದು ನೀವು ಹೇಳಬಲ್ಲಿರಾದರೆ ನೀವು ನಿಜವಾಗಿಯೂ ದೇವರು ಎಂದು ನಂಬುವೆನು' ಎಂದು ಮನಸ್ಸಿನಲ್ಲಿಯೆ ಹೇಳಿಕೊಂಡೆನು. ಆವಾಗ ದೇಹ ಹೋಗುವುದಕ್ಕೆ ಎರಡು ದಿನ ಮಾತ್ರ ಮಿಕ್ಕಿತ್ತು. ಪರಮಹಂಸರು ಆಗ ಹಠಾತ್ತಾಗಿ ನನ್ನ ಕಡೆಗೆ ತಿರುಗಿಕೊಂಡು 'ಯಾರು ರಾಮನೊ ಯಾರು ಕೃಷ್ಣನೊ - ಅವನೆ ಈಗ ಈ ಶರೀರದಲ್ಲಿ ರಾಮಕೃಷ್ಣ - ನಿಮ್ಮ ವೇದಾಂತ ದೃಷ್ಟಿಯಿಂದಲ್ಲ'' ಎಂದು ಹೇಳಿಬಿಟ್ಟರು. ಇದನ್ನು ಕೇಳಿ ನನಗೆ ಮಾತು ಅಡಗಿಹೋಯಿತು. ಪ್ರಭುವಿನ ಶ್ರೀಮುಖದಲ್ಲಿ ಪದೇಪದೇ ಕೇಳಿದ್ದರೂ ನನಗೇ ಅಲ್ಲಿಯವರೆಗೆ ಪೂರ್ಣವಾದ ನಂಬುಗೆ ಬಂದಿತ್ತೊ ಇಲ್ಲವೊ; ಸಂದೇಹ, ನಿರಾಶೆಯಲ್ಲಿ ಮನಸ್ಸು ಮಧ್ಯೆ ಮಧ್ಯೆ ಅಲ್ಲಾಡುತ್ತಿತ್ತು. ಇತರರ ವಿಚಾರವನ್ನು ಮತ್ತೆ ಹೇಳುವುದೇನು? ನಮ್ಮ ಹಾಗೆ ದೇಹವುಳ್ಳ ಒಬ್ಬ ವ್ಯಕ್ತಿಯನ್ನು ದೇವರೆಂದು ಹೇಳುವುದೂ ನಂಬುವುದೂ ತುಂಬ ಕಷ್ಟವಾದ ಕೆಲಸ. ಸಿದ್ಧರು ಬ್ರಹ್ಮಜ್ಞರು - ಎಂದು ಹೇಳುವಷ್ಟು ನಮ್ಮ ಮನಸ್ಸು ಹೋಗುವುದು, ಅವರನ್ನು ಸಂತರೆಂದಾದರೂ ಕರೆಯಲಿ, ಬ್ರಹ್ಮಜ್ಞರೆಂದಾದರೂ ಕರೆಯಲಿ, ಅದು ಮುಖ್ಯವಲ್ಲ. ಆದರೆ ಪರಮಹಂಸರಂಥ ಪರಮ ಪರಿಪೂರ್ಣರು ಜಗತ್ತಿನಲ್ಲಿ ಈ ಹಿಂದೆ ಯಾವಾಗಲೂ ಬಂದಿರಲಿಲ್ಲ. ಸಂಸಾರದ ಘೋರಾಂಧಕಾರದಲ್ಲಿ ಈಗ ಈ ಮಹಾಪುರುಷರ ಜ್ಯೋತಿಸ್ತಂಭರೂಪ ! ಇದರ ಬೆಳಕಿನಲ್ಲಿಯೆ ಈಗ ಮನುಷ್ಯನು ಸಂಸಾರ ಸಮುದ್ರದ ದಡವನ್ನು ಸೇರುವನು. - ಶಿಷ : ಮಹಾಶಯರೆ, ಏನನಾದರೂ ಮಹಾತ ವನು ನೋಡದೆ ಕೇಳದೆ ಹೋದರೆ ನಿಜವಾದ ನಂಬುಗೆ ಹುಟ್ಟುವುದಿಲ್ಲವೆಂದು ನನಗೆ ತೋರುತ್ತದೆ. ಮಥುರ ಬಾಬುಗಳು ಪರಮಹಂಸರ ಸಂಬಂಧವಾಗಿ ಎಷ್ಟೆಷ್ಟನ್ನು ನೋಡಿದ್ದರೆಂದು ಕೇಳಿದ್ದೇನೆ. ಅದಕ್ಕೋಸ್ಕರವೆ ಆತನಿಗೆ ಪರಮಹಂಸರಲ್ಲಿ ಅಷ್ಟು ನಂಬುಗೆಯಿತ್ತು.</p>
<p>ಸ್ವಾಮಿಾಜಿ: ಯಾರಿಗೆ ನಂಬುಗೆ ಉಂಟಾಗುವುದಿಲ್ಲವೋ ಅವರಿಗೆ ಕಣ್ಣಾರೆ ಕಂಡರೂ ನಂಬುಗೆಯಾಗುವುದಿಲ್ಲ; ಚಿತ್ತಭ್ರಮಣೆ, ಸ್ವಪ್ಪ ಎಂದುಕೊಂಡುಬಿಡುತ್ತಾ ದುರ್ಯೋಧನನೂ ವಿಶ್ವರೂಪವನ್ನು ನೋಡಿದನು - ಅರ್ಜುನನೂ ನೋಡಿದನು. ಅರ್ಜುನನಿಗೆ ನಂಬುಗೆ ಹುಟ್ಟಿತು. ದುರ್ಯೋಧನನು ಇಂದ್ರಜಾಲವೆಂದು ಭಾವಿಸಿದನು. ದೇವರೇ ತಿಳಿಸಿಕೊಡದಿದ್ದರೆ ಏನನ್ನು ಹೇಳುವುದೂ ತಿಳಿಸುವುದೂ ಸಾಧ್ಯವಲ್ಲ. ನೋಡದೆ ಕೇಳದೆ ಕೆಲವರಿಗೆ ಹದಿನಾರಾಣೆಯ ನಂಬುಗೆಯುಂಟಾಗುತ್ತದೆ. ಕೆಲವರು ಹನ್ನೆರಡು ವರ್ಷಕಾಲ ಎದುರಿಗಿದ್ದುಕೊಂಡು ನಾನಾ ದಿವ, ವಿಭೂತಿಗಳನ್ನು ನೋಡಿದರೂ ಸಂದೇಹದಲ್ಲಿ ಮುಳುಗಿರುತ್ತಾರೆ. ಸಾಗವಾದ ಮಾತೆಂದರೆ - ಅವನ ಕೃಪೆ; ಆದರೆ</p>

<!-- 349-8/0047-->

<p>ಬಿಡದೆ ಹಿಡಿದುಕೊಂಡು ಇರಬೇಕು ಅಷ್ಟೆ; ಹಾಗಾದರೆ ಅವನ ಕೃಪೆಯುಂಟಾಗುತ್ತದೆ.</p>
<p>ಶಿಷ್ಯ : ಕೃಪೆಗೆ ಏನಾದರೂ ನಿಯಮವಿದೆಯೇನು, ಮಹಾಶಯರೇ ? ಸ್ವಾಮಾಜಿ: ಇರುವುದೂ ನಿಜ; ಇಲ್ಲದಿರುವುದೂ ನಿಜ. ಶಿಷ್ಯ : ಹೇಗೆ?</p>
<p>ಸ್ವಾಮಾಜಿ: ಯಾರು ಮನೋವಾಕ್ಕಾಯಗಳಲ್ಲಿ ಸದಾ ಪವಿತ್ರರಾಗಿರುತ್ತಾರೆಯೋ, ಯಾರ ಭಕ್ತಿ ಪ್ರಬಲವಾಗಿರುತ್ತದೆಯೋ; ಯಾರು ಸದಸದ್ವಿಚಾರವಂತರೊ ಮತ್ತು ಧ್ಯಾನಧಾರಣಗಳಲ್ಲಿ ಆಸಕ್ತರೋ ಅವರ ಮೇಲೆಯೆ ಭಗವಂತನ ಕೃಪೆಯುಂಟಾಗುತ್ತದೆ. ಆದರೆ ಭಗವಂತನು ಪ್ರಕೃತಿಯ ಸಕಲ ನಿಯಮಗಳ ಹೊರಗಿದ್ದಾನೆ; ಯಾವ ನಿಯಮ ನೀತಿಗಳಿಗೂ ವಶೀಭೂತನಲ್ಲ. ಪರಮಹಂಸರು ಅವನ ಸ್ವಭಾವವು ಹುಡುಗರ ಸ್ವಭಾವದ ಹಾಗೆ' ಎಂದು ಹೇಳುತ್ತಿದ್ದರು. ಅದಕ್ಕೋಸ್ಕರವೆ ಕೆಲವರು ಕೋಟಿ ಜನ್ಮಗಳನ್ನು ಎತ್ತಿ ಎತ್ತಿ ಬಂದರೂ ಅವನ ಸುಳಿವೆ ಗೊತ್ತಾಗದಿರುವುದು ಕಾಣಬರುತ್ತದೆ; ಮತ್ತು ಯಾರನ್ನು ನಾವು ಪಾಪಿ ಪಾಪಿ ನಾಸ್ತಿಕ ಎನ್ನುತ್ತೇವೆಯೋ, ಅವರಲ್ಲಿ ಬೇಗನೆ ಚಿತ್ಪಕಾಶವುಂಟಾಗಿಬಿಡುತ್ತದೆ - ಅವರಿಗೆ ಭಗವಂತನು ಅಯಾಚಿತವಾಗಿ ಕೃಪೆಮಾಡುತ್ತಾನೆ. ಅವರಿಗೆ ಪೂರ್ವಜನ್ಮದ ಪುಣ್ಯವಿತ್ತು ಎಂದು ನೀನು ಹೇಳಬಹುದು; ಆದರೆ ಈ ರಹಸ್ಯವನ್ನು ತಿಳಿಯುವುದು ಕಷ್ಟ. ಪರಮಹಂಸರು ಕೆಲವು ವೇಳೆ “ಅವನ ಮೇಲೆ ಭಾರ ಹಾಕಿದ್ದು ಬಿಡು - ಬಿರುಗಾಳಿಗೆ ಹಾರಾಡುವ ತರಗೆಲೆಯಾಗಿ ಬಿಡು'* ಎಂದೂ, ಕೆಲವು ವೇಳೆ 'ಅವನ ಕೃಪಾಮಾರುತವು ಬೀಸುತ್ತಲೇ ಇರುತ್ತದೆ, ನೀನು ನಿನ್ನ ದೋಣಿಯ ಪಟವನ್ನು ಎತ್ತಿಕಟ್ಟುವುದಿಲ್ಲ' ಎಂದೂ ಹೇಳುತ್ತಿದ್ದರು.</p>
<p>ಶಿಷ್ಯ : ಮಹಾಶಯರೆ, ಇದಂತೂ ಬಹಳ ಕಠಿಣವಾದ ವಿಷಯ; ಯಾವ ಯುಕ್ತಿಯೂ ಇದರ ಮುಂದೆ ನಿಲ್ಲುವ ಹಾಗಿಲ್ಲ. - ಸ್ವಾಮಿಜಿ: ಯುಕ್ತಿತರ್ಕಗಳ ಎಲ್ಲೆಯು ಮಾಯಾ ವ್ಯಾಪ್ತವಾದ ಜಗತ್ತಿನಲ್ಲಿಯೆ. ದೇಶಕಾಲ ನಿಮಿತ್ತಗಳ ಗಡಿಯ ಮಧ್ಯದಲ್ಲಿಯೆ ಇರತಕ್ಕದ್ದು. ಅವನು ದೇಶಕಾಲಾತೀತ. ಅವನ ನಿಯಮ ಇರುವುದೂ ನಿಜ ಮತ್ತು ಅವನು ನಿಯಮದ ಹೊರಗೆ ಇರುವುದೂ ನಿಜ. ಪ್ರಕೃತಿಯ ಯಾವ ಕೆಲವು ನಿಯಮಗಳಿವೆಯೋ ಅವುಗಳನ್ನು ಅವನೇ ಮಾಡಿದ್ದಾನೆ. ಅವುಗಳೂ ಅವನೇ ಆಗಿದ್ದಾನೆ; ಮತ್ತು ಅವುಗಳೆಲ್ಲವುಗಳ ಹೊರಗೂ ಇದ್ದಾನೆ. ಅವನು ಯಾರಿಗೆ ಕೃಪೆ ಮಾಡುತ್ತಾನೆಯೋ, ಅವನು ಆ ಮುಹೂರ್ತದಲ್ಲಿಯೆ ಗಡಿಯ ಹೊರಗಡೆ ಹೊರಟು ಹೋಗುತ್ತಾನೆ. ಅದಕ್ಕೋಸ್ಕರವೆ ಕೃಪೆಗೆ ಯಾವ ಬಂಧಿಸತಕ್ಕ ನಿಯಮವೂ ಇಲ್ಲ. ಕೃಪೆಯು ಅವನ ಲೀಲೆ, ಈ ಜಗತ್ಸೃಷ್ಟಿ ಎಲ್ಲಾ ಅವನ ಲೀಲೆ - 'ಲೋಕವತ್ತು ಲೀಲಾ ಕೈವಲ್ಯಂ'* ಯಾರು ಲೀಲೆಯಾಗಿ ಇಂಥ ಜಗತ್ತನ್ನು ಸೃಷ್ಟಿಸುವುದಕ್ಕೂ</p>
<p>* ಎಂದರೆ ತರಗೆಲೆಗಳು ಗಾಳಿಗೆ ಸಿಕ್ಕಿದಾಗ ಅದು ಅವುಗಳನ್ನು ಎತ್ತಕಡೆ ಎತ್ತಿಕೊಂಡು ಹೋದರೆ ಅತ್ತಕಡೆ ಹೇಗೆ ಹೋಗುತ್ತವೆಯೋ, ಹಾಗೆ ಮನುಷ್ಯನೂ ಭಗವಂತನ ಇಚ್ಛೆ ತನ್ನನ್ನು ಹೇಗೆ ಹೇಗೆ ಎಳೆದುಕೊಂಡು ಹೋದರೆ ಹಾಗೆ ಗೊಣಗುಟ್ಟದೆ ಹೊರಟು ಹೋಗಬೇಕೆಂದು ಅರ್ಥ.</p>

<!-- 349-8/0048-->
<p>ನಾಶಪಡಿಸುವುದಕ್ಕೂ ಸಮರ್ಥನೊ ಅವನು ಮಹಾಪಾಪಿಗೂ ಕೃಪೆಮಾಡಿ ಮುಕ್ತಿ ಕೊಡಲಾರನೇನು? ಆದರೆ ಕೆಲವರಿಗೆ ಸಾಧನ ಭಜನಗಳನ್ನು ಮಾಡಿಸುತ್ತಾನೆ. ಕೆಲವರಿಗೆ ಮಾಡಿಸುವುದಿಲ್ಲ - ಅದೂ ಅವನ ಲೀಲೆ - ಅವನ ಇಚ್ಛೆ.</p>
<p>ಶಿಷ್ಯ : ಮಹಾಶಯರೆ, ತಿಳಿದುಕೊಳ್ಳುವುದಕ್ಕಾಗಲಿಲ್ಲ.</p>
<p>ಸ್ವಾಮಿಾಜಿ: ತಿಳಿದುಕೊಳ್ಳುವುದಕ್ಕೆ ಇನ್ನು ಆಗುತ್ತದೆಯೇನು ? ಎಷ್ಟು ತಿಳಿದುಕೊಂಡೆಯೊ ಅಷ್ಟನ್ನು ಮನಸ್ಸಿನಲ್ಲಿ ನಿಲ್ಲಿಸಿಕೊ. ಹಾಗಾದರೆ ಈ ಜಗತ್ತೆಂಬ ಇಂದ್ರಜಾಲ ತನ್ನಷ್ಟಕ್ಕೆ ತಾನೆ ಮಾಯವಾಗುವುದು. ಆದರೆ ತಿಳಿದಷ್ಟನ್ನು ನಿಲ್ಲಿಸಿ ಹಿಡಿದುಕೊಂಡಿರಬೇಕು. ಕಾಮಕಾಂಚನಗಳಿಂದ ಮನಸ್ಸನ್ನು ಸೆಳೆದುಕೊಳ್ಳಬೇಕು, ಸದಸದ್ವಿಚಾರವನ್ನು ಸರ್ವದಾ ಮಾಡುತ್ತಿರಬೇಕು, 'ನಾನು ದೇಹವಲ್ಲ' ಎಂಬ ವಿದೇಹ ಭಾವದಲ್ಲಿ ಇರಬೇಕು, 'ನಾನು ಸರ್ವಗತನಾದ ಆತ್ಮಾ' ಎಂಬುದನ್ನು ಅನುಭವ ಮಾಡಿಕೊಳ್ಳಬೇಕು. ಹೀಗೆ ಪಟ್ಟು ಹಿಡಿದಿರುವುದರ ಹೆಸರೆ ಪುರುಷ ಪ್ರಯತ್ನ. ಈ ವಿಧವಾದ ಪುರುಷಕಾರದ ಸಹಾಯದಿಂದ ಅವನ ಮೇಲೆ ನಿರ್ಭರತೆ ಉಂಟಾಗುತ್ತದೆ. ಇದೇ ಪರಮ ಪುರುಷಾರ್ಥವಾಯಿತು.</p>
<p>ಸ್ವಾಮಿಾಜಿ ಮತ್ತೆ ಹೇಳತೊಡಗಿದರು: ಅವನ ಕೃಪೆಯು ನಿನ್ನ ಮೇಲೆ ಇಲ್ಲದಿದ್ದರೆ ನೀನು ಇಲ್ಲಿಗೆ ಬರುತ್ತಿದ್ದೆಯೋ? ಪರಮಹಂಸರು 'ಯಾರ ಮೇಲೆ ಈಶ್ವರನ ಕೃಪೆಯಿದೆಯೋ ಅವರು ಇಲ್ಲಿಗೆ ಬಂದೇ ಬರುತ್ತಾರೆ; ಎಲ್ಲಿಯಾದರೂ ಇರಲಿ ಏನಾದರೂ ಮಾಡಲಿ ಇಲ್ಲಿರುವವನ (ಪರಮಹಂಸರ) ಮಾತಿನಿಂದಲೂ ಭಾವದಿಂದಲೂ ಅವರು ಪ್ರಭಾವಿತರಾಗಿಯೇ ಆಗುತ್ತಾರೆ' ಎಂದು ಹೇಳುತ್ತಿದ್ದರು. ನಿನ್ನ ವಿಚಾರವನ್ನೆ ಯೋಚಿಸಿ ನೋಡು ! ಯಾರು ಕೃಪಾಬಲದಿಂದ ಸಿದ್ಧಪುರುಷರಾದರೊ ಯಾರು ಪ್ರಭುವಿನ ಕೃಪೆಯನ್ನು ಚೆನ್ನಾಗಿ ತಿಳಿದುಕೊಂಡಿದ್ದಾರೆಯೊ ಅಂಥ ನಾಗಮಹಾಶಯರ ಸಂಗಲಾಭ ಈಶ್ವರನ ಕೃಪೆಯಲ್ಲದೆ ಬೇರೆ ಏನು? 'ಅನೇಕ ಜನ್ಮಸಂಸಿದ್ದ ಸ್ತತೋ ಯಾತಿ ಪರಾಂ ಗತಿಂ.' (ಗೀತೆ ೬.೪೫) ಜನ್ಮ ಜನ್ಮಾಂತರದ ಪುಣ್ಯವಿದ್ದರೆ ಆಗ ಅಂಥ ಮಹಾಪುರುಷರ ದರ್ಶನಲಾಭವಾಗುತ್ತದೆ. ಶಾಸ್ತ್ರದಿಂದ ಉತ್ತಮ ಭಕ್ತಿಯ ಲಕ್ಷಣಗಳೆಂದು ಯಾವ ಯಾವುವು ತಿಳಿದುಬರುತ್ತವೆಯೋ ಅವೆಲ್ಲಾ ನಾಗಮಹಾಶಯರಲ್ಲಿ ಸ್ಪಷ್ಟವಾಗಿ ಕಂಡುಬಂದಿವೆ. 'ತೃಣಾದಪಿ ಸುನೀಚೇನ' ಎಂದು ಹೇಳುತ್ತಾರೆಯಲ್ಲಾ ಅದು ನಾಗಮಹಾಶಯರೊಬ್ಬರಲ್ಲಿ ಮಾತ್ರವೇ ಪ್ರತ್ಯಕ್ಷವಾದದ್ದು. ನಿಮ್ಮ ಪೂರ್ವ ಬಂಗಾಳದೇಶ ಧನ್ಯ - ನಾಗಮಹಾಶಯರ ಪದಸ್ಪರ್ಶದಿಂದ ಪವಿತ್ರವಾಗಿ ಹೋಗಿದೆ.</p>
<p>ಹೀಗೆಂದು ಹೇಳುತ್ತ ಹೇಳುತ್ತ ಸ್ವಾಮಿಾಜಿ ಮಹಾಕವಿ ಶ್ರೀಯುತ ಗಿರೀಶಚಂದ್ರ ಘೋಷರ ಮನೆಗೆ ಹೋಗಿಬರುವುದಕ್ಕೆಂದು ಹೊರಟರು; ಜೊತೆಯಲ್ಲಿ ಯೋಗಾನಂದ ಸ್ವಾಮಿ ಮತ್ತು ಶಿಷ್ಯ ಇದ್ದರು. ಗಿರೀಶ ಬಾಬುಗಳ ಮನೆಗೆ ಹೋಗಿ ಕುಳಿತುಕೊಂಡು ಸ್ವಾಮಿಗಳು 'ಜಿ.ಸಿ., ಈಗ ಅದು ಮಾಡೋಣ ಇದು ಮಾಡೋಣ, ಅವರ ವಿಷಯವನ್ನು</p>
<p>* ವೇದಾಂತ ಸೂತ್ರ ೨, ೧, ೩೩.</p>

<!-- 349-8/0049-->

<p>ಪ್ರಪಂಚದಲ್ಲಿ ಹರಡಿ ಬಿಡೋಣ ಎಂಬುದೆ ಮನಸ್ಸಿಗೆ ಬರುತ್ತಿರುತ್ತದೆ. ಮತ್ತೆ ಇದರಿಂದ ಭರತಖಂಡದಲ್ಲಿ ಮತ್ತೊಂದು ಸಂಪ್ರದಾಯವು ಸೃಷ್ಟಿಯಾಗಿ ಬಿಡುವುದೆಂದೂ ಭಾವಿಸಿಕೊಳ್ಳುತ್ತೇನೆ. ಅದಕ್ಕೆ ಬಹುಮಟ್ಟಿಗೆ ಎಚ್ಚರಿಕೆಯಿಂದ ನಡೆಯುತ್ತೇನೆ. ಕೆಲವು ಸಮಯ, ಸಂಪ್ರದಾಯವಾಗಿ ಹೋಗಲಿ ಎಂದುಕೊಳ್ಳುತ್ತೇನೆ. ಮತ್ತೆ - ಹಾಗಲ್ಲ, ಅವರು ಯಾವ ಭಾವವನ್ನೂ ಯಾವಾಗಲೂ ನಷ್ಟಪಡಿಸಲಿಲ್ಲ. ಸಮದೃಷ್ಟಿಯೆ ಅವರ ಭಾವ - ಹೀಗೆಂದುಕೊಂಡು ಅನೇಕಸಾರಿ ಮನಸ್ಸಿನ ಪ್ರವೃತ್ತಿಯನ್ನು ನಿಗ್ರಹಿಸಿಕೊಂಡು ಹೋಗುತ್ತೇನೆ. ನಿನ್ನ ಅಭಿಪ್ರಾಯವೇನು?'' ಎಂದರು.</p>
<p>- ಗಿರೀಶಬಾಬು: ನಾನು ಇನ್ನೇನು ಹೇಳಲಿ? ನೀನು ಅವರ ಕೈಯಿನ ಉಪಕರಣ; ಏನನ್ನು ಮಾಡಿಸುತ್ತಾರೆಯೋ ಅದನ್ನೆ ನೀನು ಮಾಡಬೇಕು. ನನಗೆ ಅಷ್ಟು ವಿಷಯಗಳು ತಿಳಿಯುವುದಿಲ್ಲ. ಆದರೆ ನಿನ್ನ ಮೂಲಕ ಪ್ರಭುವಿನ ಶಕ್ತಿ ಕಾರ್ಯವನ್ನು ಮಾಡಿಸಿಕೊಂಡು ಹೋಗುತ್ತಿದೆಯೆಂಬುದು ನನ್ನ ಕಣ್ಣಿಗೆ ಕಾಣುತ್ತಿದೆ - ಸುಸ್ಪಷ್ಟವಾಗಿ ಕಾಣುತ್ತಿದೆ.</p>
<p>ಸ್ವಾಮಿಾಜಿ: ನನ್ನ ಇಷ್ಟದಂತೆ ನಾನು ಕಾರ್ಯಮಾಡಿಕೊಂಡು ಹೋಗುತ್ತಿದ್ದೇ ನೆಂದು ನನಗೆ ಕಾಣುತ್ತದೆ. ಆದರೆ ಆಪತ್ತಿನಲ್ಲಿಯೂ ವಿಪತ್ತಿನಲ್ಲಿಯೂ ಅಭಾವ ದಲ್ಲಿಯೂ ದಾರಿದ್ರದಲ್ಲಿಯೂ ಅವರು ನೋಡಿಕೊಳ್ಳುತ್ತಿದ್ದು, ಸರಿಯಾದ ದಾರಿಯಲ್ಲಿ ನನ್ನನ್ನು ನಡೆಸಿಕೊಂಡು ಹೋಗುತ್ತಿದ್ದಾರೆಂಬುದನ್ನು ಕಂಡಿದ್ದೇನೆ. ಆದರೆ ಪ್ರಭುವಿನ ಶಕ್ತಿಯ ಪರಿಮಾಣವು ಇಷ್ಟೇ ಎಂದು ಸ್ವಲ್ಪಮಟ್ಟಿಗಾದರೂ ಗೊತ್ತುಮಾಡಲಾರದವ ನಾಗಿದ್ದೇನೆ.</p>
<p>ಗಿರೀಶಬಾಬು: ಅವರು, ಎಲ್ಲವೂ ಪೂರ್ಣವಾಗಿ ತಿಳಿದರೆ ಕೂಡಲೆ ಎಲ್ಲಾ ಮಾಯವಾಗಿ ಹೋಗುತ್ತದೆ; ಮಾಡುವವನು ಯಾರು? ಮಾಡಿಸುವವನು ಯಾರು? ಎಂದು ಹೇಳಿದ್ದಾರೆ. ಹೀಗೆ ಮಾತುಕತೆಗಳು ನಡೆದ ಬಳಿಕ ಅಮೆರಿಕಾದ ಪ್ರಸ್ತಾಪ ಆರಂಭವಾಯಿತು. ಗಿರೀಶಬಾಬುಗಳು ಬೇಕೆಂದೇ ಸ್ವಾಮಿಗಳ ಮನಸ್ಸನ್ನು ಬೇರೊಂದು ಸಂಗತಿಗೆ ತಿರುಗಿಸಿದಂತೆ ಕಾಣುತ್ತದೆ. ಹೀಗೆ ಮಾಡಿದ್ದಕ್ಕೆ ಕಾರಣವನ್ನು ಕೇಳಲು ಗಿರೀಶಬಾಬುಗಳು ನನಗೆ ಬೇರೊಂದು ಸಮಯದಲ್ಲಿ ಹೇಳಿದರು: 'ಪರಮಹಂಸರ ಶ್ರೀಮುಖದಿಂದ ಕೇಳಿದ್ದೇನೆ – ಇಂಥ ಮಾತನ್ನು ಹೆಚ್ಚಾಗಿ ಆಡುತ್ತ ಆಡುತ್ತ ಸ್ವಾಮಿಾಜಿಗಳಿಗೆ ಸಂಸಾರ ವೈರಾಗ್ಯವೂ ಈಶ್ವರೋದ್ದೀಪನವೂ ಆಗುತ್ತದೆ. ಒಟ್ಟಿಗೇ ನಾದರೂ ಸ್ವಸ್ವರೂಪದ ದರ್ಶನವಾಗಿಬಿಟ್ಟರೆ - ಅವನಿಗೂ ಈ ವಿಷಯವು ಗೊತ್ತೋ ಏನೋ - ಆಮೇಲೆ ಒಂದು ಮುಹೂರ್ತವೂ ಅವನ ದೇಹವು ನಿಲ್ಲುವುದಿಲ್ಲ ಎಂದು. ಅದಕೋಸ್ಕರವೇ ಸ್ವಾಮಿಗಳ ಗುರುಭಾಷ್ಪಗಳೂ ಕೂಡ ಸ್ವಾಮಿಾಜಿ ಇಪ್ಪತ್ತುನಾಲ್ಕು ಗಂಟೆಯೂ ಪರಮಹಂಸರ ಮಾತುಕತೆಗಳನ್ನೇ ಆಡುವುದಕ್ಕೆ ಮೊದಲು ಮಾಡಿದರೆ, ಸ್ವಾಮಿಗಳನ್ನು ಬೇರೆ ವಿಷಯದಲ್ಲಿ ಮನಸ್ಸಿಡುವಂತೆ ಮಾಡುತ್ತಿದ್ದದ್ದನ್ನು ನೋಡಿದ್ದೇನೆ.'' ಅದು ಹೇಗಾದರೂ ಇರಲಿ ಅಮೆರಿಕಾದ ಪ್ರಸ್ತಾಪ ಮಾಡುತ್ತ ಮಾಡುತ್ತ ಅದರಲ್ಲಿಯೆ ಮಗ್ನರಾಗಿ ಹೋದರು. ಆ ದೇಶದ ಸಮೃದ್ಧಿ, ಸ್ತ್ರೀಪುರುಷರ ಗುಣಾವಗುಣ, ಭೋಗ ವಿಲಾಸಗಳು ಮುಂತಾದ ನಾನಾ ಸಂಗತಿಗಳನ್ನು ವರ್ಣನೆ ಮಾಡತೊಡಗಿದರು.</p>

<!-- 349-8/0050-->
<p>ಅಧ್ಯಾಯ ೮ *</p>
<p>ಸ್ಥಳ : ಕಲ್ಕತ್ತ, ವರ್ಷ: ಕ್ರಿ.ಶ. ೧೮೯೭. ಸ್ವಾಮಿಾಜಿ ಬಾಗಬಜಾರಿನ ಬಲರಾಮ ಬಸುಗಳ ಮನೆಯಲ್ಲಿ ವಾಸಮಾಡುವುದಕ್ಕೆ ಮೊದಲುಮಾಡಿ ಕೆಲವು ದಿನಗಳಾದುವು. ಬೆಳಗ್ಗೆಯಾಗಲಿ ಮಧ್ಯಾಹ್ನವಾಗಲಿ ಸಾಯಂಕಾಲವಾಗಲಿ ಅವರಿಗೆ ಸ್ವಲ್ಪವೂ ವಿರಾಮವಿಲ್ಲ; ಏಕೆಂದರೆ ಉತ್ಸಾಹಶಾಲಿಗಳಾದ ಅನೇಕ ಯುವಕರು, ಕಾಲೇಜಿನ ಬಹುಜನ ವಿದ್ಯಾರ್ಥಿಗಳು, ಅವರು ಈಗ ಎಲ್ಲಿದ್ದರೂ ಸರಿಯೆ, ಅವರ ದರ್ಶನ ಮಾಡುವುದಕ್ಕೆಂದು ಬರುತ್ತಿದ್ದರು; ಸ್ವಾಮಿಜಿ ಕೂಡ ಅವರೆಲ್ಲರಿಗೂ ಆದರದಿಂದ ಧರ್ಮ ಮತ್ತು ದರ್ಶನಗಳಿಗೆ ಸಂಬಂಧಪಟ್ಟ ಜಟಿಲ ತತ್ತ್ವಗಳನ್ನು ಸುಲಭವಾದ ಮಾತಿನಲ್ಲಿ ತಿಳಿಸಿಕೊಡುತ್ತಿದ್ದರು; ಸ್ವಾಮಿಜಿಯ ಮೇಧಾಶಕ್ತಿಯ ಮುಂದೆ ಅವರೆಲ್ಲರೂ ಪರಾಜಿತರಾದಂತಾಗಿ ಸದ್ದುಗದ್ದಲವಿಲ್ಲದೆ ಇರುತ್ತಿದ್ದರು.</p>
<p>ಇಂದು ಸೂರ್ಯಗ್ರಹಣ - ಪೂರ್ಣಗ್ರಹಣ. ಜ್ಯೋತಿಷ್ಯರು ಗ್ರಹಣವನ್ನು ನೋಡುವುದಕ್ಕೆ ನಾನಾ ಸ್ಥಳಗಳಿಗೆ ಹೋಗಿದ್ದಾರೆ. ಆಚಾರಶೀಲ ಸ್ತ್ರೀಪುರುಷರು ಗಂಗಾಸ್ನಾನಕ್ಕಾಗಿ ಬಹುದೂರದಿಂದ ಬಂದು ಉತ್ಸುಕರಾಗಿ ಗ್ರಹಣವಾಗುವ ಕಾಲವನ್ನು ಎದುರುನೋಡುತ್ತಿದ್ದಾರೆ. ಸ್ವಾಮಿಾಜಿಗೆ ಮಾತ್ರ ಗ್ರಹಣದ ವಿಚಾರವಾಗಿ ವಿಶೇಷವಾದ ಉತ್ಸಾಹವೇನೂ ಇಲ್ಲ. ಶಿಷ್ಯನು ಈ ದಿವಸ ಸ್ವಾಮಿಜಿಗೆ ತನ್ನ ಕೈಯಿಂದ ಅಡಿಗೆ ಮಾಡಿ ಬಡಿಸುತ್ತಾನೆ – ಹಾಗೆ ಸ್ವಾಮಿಗಳ ಅಪ್ಪಣೆಯಾಗಿದೆ. ತರಕಾರಿ ಮತ್ತು ಅಡಿಗೆಗೆ ಬೇಕಾದ ಇತರ ಪದಾರ್ಥಗಳನ್ನು ತಂದುಕೊಂಡು ಅವನು ಸುಮಾರು ಎಂಟು ಗಂಟೆಯ ಹೊತ್ತಿಗೆ ಬಲರಾಮ ಬಾಬುಗಳ ಮನೆಗೆ ಬಂದಿದ್ದಾನೆ. ಅವನನ್ನು ನೋಡಿ ಸ್ವಾಮಾಜಿ ನಿಮ್ಮ ದೇಶದ ಅಡಿಗೆ ಮಾಡಬೇಕು; ಮತ್ತು ಗ್ರಹಣವಾಗುವುದಕ್ಕೆ ಮುಂಚೆಯೇ ತಿನ್ನುವುದು ಕುಡಿಯುವುದು ಎಲ್ಲಾ ಮುಗಿದುಹೋಗಿರಬೇಕು ಎಂದರು.</p>
<p>ಬಲರಾಮ ಬಾಬುಗಳ ಮನೆಯ ಹೆಂಗಸರು ಯಾರೂ ಈಗ ಕಲ್ಕತ್ತೆಯಲ್ಲಿಲ್ಲ. ಆದ್ದರಿಂದ ಮನೆ ಪೂರ್ತಿಯಾಗಿ ಬಿಡುವಾಗಿತ್ತು. ಶಿಷ್ಯ ಮನೆಯ ಒಳಗೆ ಹೋಗಿ ಅಡುಗೆಗೆ ಮೊದಲು ಮಾಡಿದನು. ಶ್ರೀರಾಮಕೃಷ್ಣ ಗತಪ್ರಾಣಳಾದ ಯೋಗೀನ್ ಮಾತೆಯು ಹತ್ತಿರ ನಿಂತುಕೊಂಡು ಅಡಿಗೆಗೆ ಬೇಕಾದ ಪದಾರ್ಥಗಳನ್ನು ಶಿಷ್ಯನಿಗೆ ಒದಗಿಸಿಕೊಡುತ್ತ ಸಹಾಯ ಮಾಡುತ್ತಿದ್ದಳು. ಸ್ವಾಮಿಾಜಿ ಮಧ್ಯೆ ಮಧ್ಯೆ ಒಳಕ್ಕೆ ಬಂದು ಅಡುಗೆಯನ್ನು ನೋಡಿ ಅವನಿಗೆ ಉತ್ಸಾಹ ಕೊಡುತಿದರು; ಮತ್ತು ಆಗಾಗೆ, 'ನೋಡು, ಅಡುಗೆ ಪೂರ್ವಬಂಗಾಳದ ಕಡೆಯವರ ಹಾಗೆ ಇರಬೇಕು' ಎಂದು ಮುಂತಾಗಿ ಹಾಸ್ಯ ಮಾಡುತ್ತಿದ್ದರು.</p>
<p>ಅನ್ನ ಸಾರು ತೊಟ್ಟೆ ಪಲ್ಯ ಮುಂತಾದ ಅಡುಗೆ ಇನ್ನೇನು ಮುಗಿದಂತಾಯಿತು. ಈ ಸಮಯದಲ್ಲಿ ಸ್ವಾಮಿಾಜಿ ಸ್ನಾನಮಾಡಿಕೊಂಡು ಬಂದು ತಾವೆ ಎಲೆ ಹಾಕಿಕೊಂಡು</p>
<p>*<span class="en"> C.W, Vol. VI, P, 484</span></p>

<!-- 349-8/0051-->

<p>ಊಟಕ್ಕೆ ಕುಳಿತರು. ಇನ್ನೂ ಸ್ವಲ್ಪ ಅಡುಗೆಯಾಗುವುದು ಉಳಿದಿದೆ'' ಎಂದು ಹೇಳಿದರೂ ಕೇಳದೆ ಹಟಮಾಡಿಕೊಂಡು ಹುಡುಗರ ಹಾಗೆ ಏನಾಗಿದೆಯೋ ಅದನ್ನೇ ಬೇಗ ತಂದುಹಾಕಿಬಿಡು, ಇನ್ನು ನಾನು ಕಾದುಕೊಂಡಿರಲಾರೆ, ಹೊಟ್ಟೆ ಹಸಿವಿನಿಂದ ಉರಿದು ಹೋಗುತ್ತಿದ್ದೇನೆ' ಎಂದರು. ಆದ್ದರಿಂದ ಶಿಷ್ಯನು ಗಡಿಬಿಡಿಯಿಂದ ಮೊದಲು ಪಲ್ಯ ಅನ್ನಗಳನ್ನು ಬಡಿಸಿದನು; ಸ್ವಾಮಿಾಜಿ ಆ ಕ್ಷಣವೆ ಊಟಕ್ಕೆ ಮೊದಲುಮಾಡಿದರು. ಆಮೇಲೆ ಶಿಷ್ಯನು ಮಿಕ್ಕ ಅಡುಗೆಗಳನ್ನೆಲ್ಲಾ ಸ್ವಾಮಿಾಜಿಗೆ ಬಡಿಸಿದ ಮೇಲೆ ಯೋಗಾನಂದ ಪ್ರೇಮಾನಂದ ಮುಂತಾದ ಮಿಕ್ಕ ಸಂನ್ಯಾಸಿ ಗುರುಗಳಿಗೆ ಬಡಿಸುವುದಕ್ಕೆ ಹೊರಟನು. ಶಿಷ್ಯನು ಯಾವತ್ತೂ ಅಡುಗೆಯಲ್ಲಿ ಬುದ್ದಿವಂತನೆನಿಸಿಕೊಂಡವನಲ್ಲ. ಆದರೆ ಸ್ವಾಮಿಾಜಿ ಇಂದು ಅವನ ಅಡುಗೆಯನ್ನು ಬಹುವಾಗಿ ಹೊಗಳುವುದಕ್ಕೆ ಮೊದಲುಮಾಡಿದರು. ಕಲ್ಕತ್ತೆಯ ಜನರು ನಾನು ಮಾಡಿದ್ದ ಅಡುಗೆಯ ಹೆಸರು ಕೇಳಿದೊಡನೆಯೇ ಹಾಸ್ಯ ಮಾಡಿಕೊಂಡು ನಗುವರು. ಆದರೆ ಅವರು ಮಾತ್ರ ಆ ಪಲ್ಯವನ್ನು ತಿಂದು ಸಂತೋಷಪಟ್ಟು 'ಇಂಥಾದ್ದನ್ನು ಯಾವಾಗಲೂ ತಿಂದಿರಲಿಲ್ಲ' ಎಂದರು. ಆಮೇಲೆ ಮೊಸರು ಹಾಕಿಸಿಕೊಂಡು ಊಟಮಾಡಿ ಮುಗಿಸಿ ಆಚಮನಾನಂತರ ಒಳಗೆ ಇದ್ದ ಮಂಚದಮೇಲೆ ಹೋಗಿ ಕುಳಿತುಕೊಂಡರು. ಶಿಷ್ಯನು ಸ್ವಾಮಿಾಜಿ ಎದುರಿಗೆ ನಡುಮನೆಯಲ್ಲಿ ಪ್ರಸಾದವನ್ನು ತೆಗೆದುಕೊಳ್ಳುತ್ತ ಕುಳಿತನು. ತಂಬಾಕನ್ನು ತೀಡುತ್ತ ತೀಡುತ್ತ ಅವನನ್ನು ಕುರಿತು ಯಾರು ಚೆನ್ನಾಗಿ ಅಡುಗೆ ಮಾಡಲಾರರೊ ಅವರು ಒಳ್ಳೆಯ ಸಾಧುಗಳಾಗಲಾರರು - ಮನಸ್ಸು ಶುದ್ಧವಾಗಿಲ್ಲದಿದ್ದರೆ ಒಳ್ಳೆಯ ರುಚಿಯಾದ ಅಡುಗೆಯಾಗುವುದಿಲ್ಲ' ಎಂದು ಹೇಳಿದರು. - ಸ್ವಲ್ಪ ಹೊತ್ತಿನ ಮೇಲೆ ನಾಲ್ಕು ಕಡೆಯಲ್ಲಿಯೂ ಶಂಖದ ಮತ್ತು ಗಂಟೆಯ ಧ್ವನಿಯೆದ್ದಿತು. ಸ್ತ್ರೀಯರ 'ಉಲು' * ಧ್ವನಿಯು ಕೇಳುವುದಕ್ಕೆ ಮೊದಲಾಯಿತು. ಸ್ವಾಮಿಾಜಿ ''ಅಯ್ಯಾ, ಗ್ರಹಣ ಹಿಡಿಯಿತು - ನಾನು ಮಲಗಿಕೊಳ್ಳುತ್ತೇನೆ. ಸ್ವಲ್ಪ ಕಾಲು ಹಿಸುಕು” ಎಂದು ಹೇಳಿ ನಿದ್ರೆಮಾಡತೊಡಗಿದರು. ಶಿಷ್ಯನೂ ಅವರ ಪಾದಸೇವೆ ಮಾಡುತ್ತ “ಈ ಪುಣ್ಯಕಾಲದಲ್ಲಿ ಗುರುಪದ ಸೇವೆಯೆ ನನಗೆ ಗಂಗಾಸ್ನಾನ ಮತ್ತು ಜಪ'ವೆಂದು ಭಾವಿಸಿಕೊಂಡನು. ಹೀಗೆಂದುಕೊಂಡು ಶಿಷ್ಯನು ಶಾಂತಮನಸ್ಕನಾಗಿ ಸ್ವಾಮಿಾಜಿಯವರ ಪಾದಸೇವೆ ಮಾಡತೊಡಗಿದನು. ಗ್ರಹಣ ಪೂರ್ತ ಗ್ರಾಸವಾಗಿ ಕ್ರಮೇಣ ನಾಲ್ಕು ದಿಕ್ಕುಗಳಲ್ಲಿಯೂ ಸಾಯಂಕಾಲದ ಹಾಗೆ ಕತ್ತಲೆ ಕವಿದುಕೊಂಡಿತು.</p>
<p>ಗ್ರಹಣ ಬಿಡುವುದಕ್ಕೆ ಇನ್ನು ೧೫-೨೦ ನಿಮಿಷವಿದೆ ಎನ್ನುವಾಗ ಸ್ವಾಮಿಾಜಿ ಎದ್ದು ಕೈಕಾಲು ಮುಖಗಳನ್ನು ತೊಳೆದುಕೊಂಡು ತಂಬಾಕನ್ನು ಸೇವಿಸುತ್ತ ಸೇವಿಸುತ್ತ ಶಿಷ್ಯನನ್ನು ಕುರಿತು ಹಾಸ್ಯಮಾಡುತ್ತ “ಗ್ರಹಣ ಕಾಲದಲ್ಲಿ ಯಾರು ಏನು ಮಾಡುತ್ತಾರೋ ಅವರು ಅದನ್ನು ಕೋಟಿ ಪಾಲಿನಷ್ಟು ಪಡೆಯುತ್ತಾರೆಂದು ಜನರು ಹೇಳುತ್ತಾರೆ. ಅದಕ್ಕೋಸ್ಕರವೇ ಎಂದುಕೊಂಡೆ - ಮಹಾಮಾಯೆ ಈ ಶರೀರದಲ್ಲಿ ಒಳ್ಳೆಯ ನಿದ್ದೆಯನ್ನು ಕೊಡಲಿಲ್ಲ; ಈ ಸಮಯದಲ್ಲಿ ಒಂದಿಷ್ಟು ನಿದ್ದೆ ಮಾಡಿದರೆ ಆಮೇಲೆ</p>
<p>* ವಂಗ ದೇಶದಲ್ಲಿ ಸ್ತ್ರೀಯರು ಮಂಗಳಸೂಚಕಾರ್ಥವಾಗಿ ಮಾಡುವ ಧ್ವನಿಗೆ “ಉಲು' ಎಂದು ಹೆಸರು.</p>

<!-- 349-8/0052-->
<p>ಚೆನ್ನಾಗಿ ನಿದ್ದೆ ಬರುವುದು - ಎಂದು. ಆದರೆ ಅದು ಆಗಲಿಲ್ಲ ; ಹೆಚ್ಚೆಂದರೆ ಹದಿನೈದು ನಿಮಿಷ ನಿದ್ದೆಯಾಗಿರಬಹುದು' ಎಂದರು.</p>
<p>ಅನಂತರ ಎಲ್ಲರೂ ಸ್ವಾಮಿಾಜಿ ಹತ್ತಿರ ಬಂದು ಕುಳಿತುಕೊಳ್ಳಲು ಸ್ವಾಮಾಜಿ ಶಿಷ್ಯನನ್ನು ಕುರಿತು ಉಪನಿಷತ್‌ ಸಂಬಂಧವಾಗಿ ಏನಾದರೂ ಹೇಳುವಂತೆ ಅಪ್ಪಣೆ ಮಾಡಿದರು. ಶಿಷ್ಯನು ಇದಕ್ಕೆ ಹಿಂದೆ ಎಂದೂ ಸ್ವಾಮಿಜಿ ಮುಂದೆ ಉಪನ್ಯಾಸ ಮಾಡಿದ್ದಿಲ್ಲ. ಆದ್ದರಿಂದ ಅವನ ಎದೆ ಡವಡವನೆ ಹೊಡೆದುಕೊಳ್ಳಲು ಮೊದಲುಮಾಡಿತು. ಆದರೆ ಸ್ವಾಮಿಜಿ ಬಿಡುವಂಥವರಲ್ಲ. ಆದ್ದರಿಂದ ಶಿಷ್ಯನು ಎದ್ದು “ಪರಾಂಚಿ ಖಾನಿ ವ್ಯತೃಣತ್ ಸ್ವಯಂಭೂಃ' ಎಂಬ ವಾಕ್ಯವನ್ನು ವಿವರಿಸುವುದಕ್ಕೆ ಮೊದಲುಮಾಡಿದನು; ಆಮೇಲೆ 'ಗುರುಭಕ್ತಿ' ಮತ್ತು 'ತ್ಯಾಗ'ದ ಮಹಿಮೆಯನ್ನು ವರ್ಣನೆಮಾಡಿ ಬ್ರಹ್ಮಜ್ಞಾನವೆ ಪರಮಪುರುಷಾರ್ಥವೆಂಬುದನ್ನು ವಿಚಾರಮಾಡಿ ಕುಳಿತುಕೊಂಡನು. ಸ್ವಾಮಿಜಿ ಪುನಃ ಪುನಃ ಚಪ್ಪಾಳೆ ತಟ್ಟುವುದರ ಮೂಲಕ ಶಿಷ್ಯನನ್ನು ಉತ್ಸಾಹಗೊಳಿಸಿ “ಆಹಾ! ಬಲು ಸೊಗಸಾಗಿ ಹೇಳಿದೆ' ಎಂದರು.</p>
<p>ಆಮೇಲೆ ಸ್ವಾಮಿಾಜಿ ಶುದ್ಧಾನಂದ ಪ್ರಕಾಶಾನಂದ ಮುಂತಾದ ಕೆಲವು ಸಂನ್ಯಾಸಿಗಳಿಗೆ ಏನಾದರೂ ಸ್ವಲ್ಪಹೇಳುವಂತೆ ಅಪ್ಪಣೆ ಮಾಡಿದರು. ಶುದ್ಧಾನಂದ ಸ್ವಾಮಿಗಳು ಓಜಃಪೂರ್ಣವಾದ ಭಾಷೆಯಲ್ಲಿ 'ಧ್ಯಾನ'ದ ಸಂಬಂಧವಾಗಿ ಅಷ್ಟೇನೂ ಉದ್ದವಲ್ಲದ ಒಂದು ಉಪನ್ಯಾಸ ಮಾಡಿದರು. ಆಮೇಲೆ ಪ್ರಕಾಶಾನಂದ ಮುಂತಾದವರೂ ಹೀಗೆಯೇ ಮಾಡಿದಮೇಲೆ ಸ್ವಾಮಿಾಜಿ ಎದ್ದು ಹೊರಗಿನ ಬೈಠಕ್ ಖಾನೆಗೆ ಬಂದರು. ಆಗಲೂ ಸಾಯಂಕಾಲವಾಗುವುದಕ್ಕೆ ಇನ್ನೂ ಸುಮಾರು ಒಂದು ಘಂಟೆಯಿತ್ತು. ಎಲ್ಲರೂ ಅಲ್ಲಿಗೆ ಬಂದ ಮೇಲೆ ಸ್ವಾಮಿಜಿ “ನೀವು ಕೇಳತಕ್ಕದ್ದೇನಾದರೂ ಇದ್ದರೆ ಹೇಳಿ'' ಎಂದರು.</p>
<p>ಶುದ್ಧಾನಂದ ಸ್ವಾಮಿಗಳು 'ಮಹಾಶಯರೆ, ಧ್ಯಾನದ ಸ್ವರೂಪವೇನು?' ಎಂದು ಕೇಳಿದರು.</p>
<p>ಸ್ಯಾಮಾಜಿ: ಯಾವುದಾದರೂ ಒಂದು ವಿಷಯದಲ್ಲಿ ಮನಸ್ಸನ್ನು ಕೇಂದ್ರೀಕರಿಸುವುದರ ಹೆಸರೇ ಧ್ಯಾನ. ಒಂದು ವಿಷಯದಲ್ಲಿ ಮನಸ್ಸನ್ನು ಏಕಾಗ್ರಮಾಡುವುದಕ್ಕೆ ಸಮರ್ಥನಾದರೆ ಆ ಮನಸ್ಸನ್ನು ಯಾವ ವಿಷಯದಲ್ಲಿ ಬೇಕಾದರೂ ಏಕಾಗ್ರ ಮಾಡಬಹುದು. - ಶಿಷ್ಯ : ಶಾಸ್ತ್ರದಲ್ಲಿ ವಿಷಯ ಮತ್ತು ನಿರ್ವಿಷಯ ಎಂಬ ಭೇದವನ್ನಿಟ್ಟುಕೊಂಡು ಎರಡು ವಿಧವಾದ ಧ್ಯಾನ ಹೇಳಲ್ಪಟ್ಟಿದೆಯಲ್ಲಾ ಅದರ ಅರ್ಥವೇನು? ಅವುಗಳಲ್ಲಿ ಯಾವುದು ಶ್ರೇಷ್ಠ ?</p>
<p>ಸ್ವಾಮಿಾಜಿ: ಮೊದಲು ಯಾವುದಾದರೂ ವಿಷಯವನ್ನು ತೆಗೆದುಕೊಂಡು ಧ್ಯಾನವನ್ನು ಅಭ್ಯಾಸ ಮಾಡಬೇಕು. ಒಂದು ಕಾಲದಲ್ಲಿ ನಾನು ಒಂದು ಕಪ್ಪು ಬಟ್ಟಿನಲ್ಲಿ ಮನಸ್ಸನ್ನು ನಿಲ್ಲಿಸುತ್ತಿದ್ದೆನು. ಆಗ ಕೊನೆಯಲ್ಲಿ ಬಿಟ್ಟು ಕಾಣದೇ</p>

<!-- 349-8/0053-->

<p>ಹೋಗುತ್ತಿತ್ತು. ಅಥವಾ ಮುಂದೆ ಏನಿದೆ ಅದನ್ನು ತಿಳಿದುಕೊಳ್ಳಲಾರದೆ ಹೋಗುತ್ತಿದ್ದೆನು; ಮನಸ್ಸು ಸ್ತಬ್ದವಾಗಿಬಿಡುತ್ತಿತ್ತು. ಯಾವ ವೃತ್ತಿಯ ತರಂಗವೂ ಉಂಟಾಗುತ್ತಿರಲಿಲ್ಲ - ಗಾಳಿಯಿಲ್ಲದ ಸಾಗರದಂತಿರುತ್ತಿತ್ತು. ಈ ಅವಸ್ಥೆಯಲ್ಲಿ ಅತೀಂದ್ರಿಯ ಸತ್ಯದ ಛಾಯೆಯನ್ನು ಕೊಂಚ ಕೊಂಚ ನೋಡ ಬಲ್ಲವ ನಾಗಿದ್ದನು. ಅದಕ್ಕೋಸ್ಕರವೆ, ಯಾವುದಾದರೊಂದು ಸಾಮಾನ್ಯವಾದ ಬಾಹ್ಯ ವಿಷಯವನ್ನು ಇಟ್ಟುಕೊಂಡು ಧ್ಯಾನವನ್ನು ಅಭ್ಯಾಸ ಮಾಡಿದರೂ ಮನಸ್ಸು ಏಕಾಗ್ರ ಅಥವಾ ಧ್ಯಾನಸ್ಥವಾಗುತ್ತದೆಂದು ತೋರುತ್ತದೆ. ಆದರೆ ಯಾವುದರಲ್ಲಿ ಯಾರ ಮನಸ್ಸು ನಿಲ್ಲುತ್ತದೆಯೋ ಅದನ್ನು ಅವರು ಅವಲಂಬಿಸಿಕೊಂಡು ಧ್ಯಾನವನ್ನು ಅಭ್ಯಾಸ ಮಾಡಿದರೆ ಮನಸ್ಸು ಶೀಘ್ರದಲ್ಲಿ ಸ್ಥಿರವಾಗಿ ಹೋಗುತ್ತದೆ. ಅದಕ್ಕೋಸ್ಕರವೆ ಈ ದೇಶದಲ್ಲಿ ಇಷ್ಟು ದೇವ ದೇವೀ ಮೂರ್ತಿಗಳ ಪೂಜೆ, ಅಲ್ಲದೆ ಈ ದೇವ ದೇವಿಯರ ಪೂಜೆಯಿಂದ ಎಂಥ ಶಿಲ್ಪಕಲೆಯ ಉನ್ನತಿ ಆಯಿತು ! ಈಗ ಆ ಮಾತು ಹಾಗಿರಲಿ, ಈಗ್ಗೆ ಬೇಕಾದ ವಿಷಯವೇನೆಂದರೆ, ಧ್ಯಾನದ ಬಾಹ್ಯದ ಅವಲಂಬನೆ ಎಲ್ಲರಿಗೂ ಸಮಾನ ಅಥವಾ ಒಂದೇ ಆಗುವುದು ಸಾಧ್ಯವಿಲ್ಲ. ಯಾರು ಯಾವ ವಿಷಯವನ್ನು ಅವಲಂಬಿಸಿಕೊಂಡು ಧ್ಯಾನಸಿದ್ಧನಾಗುತ್ತಾನೆಯೋ ಆತನು ಆ ಬಾಹ್ಯಾವಲಂಬನವನ್ನೇ ವರ್ಣನೆ ಮಾಡುತ್ತಲೂ ಪ್ರಚಾರಮಾಡುತ್ತಲೂ ಹೋಗುವನು. ಆಮೇಲೆ ಕ್ರಮೇಣ ಅದರಿಂದ ಮನಸ್ಸನ್ನು ಸ್ಥಿರಪಡಿಸಿಕೊಳ್ಳಬೇಕೆಂಬ ಸಂಗತಿ ಮರೆತುಹೋಗಿ ಆ ಬಾಹ್ಯಾವಲಂಬನವೆ ದೊಡ್ಡದಾಗಿ ಕುಳಿತುಕೊಳ್ಳುತ್ತದೆ. ಉಪಾಯವನ್ನು ಹಿಡಿದುಕೊಂಡೆ ಜನರು ಒದ್ದಾಡುತ್ತಾ ಕುಳಿತಿದ್ದಾರೆ, ಉದ್ದೇಶದ ಕಡೆಗೆ ಲಕ್ಷ್ಯವೇ ಕಡಿಮೆಯಾಗಿಹೋಗಿದೆ. ಉದ್ದೇಶವೇನೆಂದರೆ ಮನಸ್ಸನ್ನು ವೃತ್ತಿಶೂನ್ಯ ಮಾಡುವುದು. ಆದರೆ, ಯಾವುದಾದರೂ ಒಂದು ವಿಷಯದಲ್ಲಿ ತನ್ಮಯನಾಗಿಹೋಗದೆ ಅದು ಸಾಧ್ಯವಿಲ್ಲ.</p>
<p>ಶಿಷ್ಯ : ಮನೋವೃತ್ತಿಯು ವಿಷಯಾಕಾರವನ್ನು ಪಡೆದರೆ ಅದರಿಂದ ಬ್ರಹ್ಮವು ಅನುಭವಕ್ಕೆ ಬರುವುದು ಹೇಗೆ ?</p>
<p>ಸ್ವಾಮಿಾಜಿ: ವೃತ್ತಿ ಮೊದಲು ವಿಷಯಾಕಾರವಾಗಿರುವುದೇನೋ ನಿಜ; ಆದರೆ ಆಮೇಲೆ ಈ ವಿಷಯದ ಜ್ಞಾನವಿರುವುದಿಲ್ಲ. ಆಮೇಲೆ ಶುದ್ದ “ಅಸ್ತಿ' ( ಇದೆ) ಎಂಬುದಿಷ್ಟು ಮಾತ್ರ ಜ್ಞಾನವಿರುತ್ತದೆ.</p>
<p>ಶಿಷ್ಯ : ಮಹಾಶಯರೇ, ಮನಸ್ಸಿಗೆ ಏಕಾಗ್ರತೆಯುಂಟಾದರೂ ಕಾಮನೆ, ವಾಸನಾದಿಗಳು ಬರುತ್ತವೆ, ಏಕೆ?</p>
<p>ಸ್ವಾಮಿಾಜಿ: ಅವು ಹಿಂದಿನ ಸಂಸ್ಕಾರದಿಂದ ಬರುತ್ತವೆ. ಬುದ್ಧದೇವನು ಸಮಾಧಿಸ್ಥನಾಗಲು ಹೋದಾಗ ಮಾರನು ತಲೆ ಹಾಕುತ್ತಿದ್ದನು. ಮಾರನೆಂದರೆ ಹೊರಗೆ ಏನೂ ಇರುತ್ತಿರಲಿಲ್ಲ. ಮನಸ್ಸಿನ ಪೂರ್ವ ಸಂಸ್ಕಾರವೆ ಛಾಯಾರೂಪವಾಗಿ ಹೊರಗೆ ಕಾಣುತ್ತಿತ್ತು.</p>

<!-- 349-8/0054-->
<p>ಶಿಷ್ಯ : ಹಾಗಾದರೆ ಸಿದ್ದನಾಗುವುದಕ್ಕೆ ಮುಂಚೆ ನಾನಾ ಹೆದರಿಕೆಯನ್ನು ಉಂಟುಮಾಡುವ ನಾನಾ ರೂಪಗಳು ಕಂಡುಬರುತ್ತವೆಯೆಂದು ಕೇಳಿದ್ದೇವೆಯಲ್ಲಾ, ಅವೇನು ಮನಃಕಲ್ಪಿತವೇ?</p>
<p>ಸ್ವಾಮಿಜಿ: ಅಲ್ಲದೆ ಮತ್ತೇನು? ಸಾಧಕನು ಆಗ ಇವು ತನ್ನ ಮನಸ್ಸಿನ ಬಹಿಃಪ್ರಕಾಶವೇ ಎಂಬುದನ್ನು ತಿಳಿದುಕೊಳ್ಳಲಾರನು. ಆದರೆ ಹೊರಗೆ ಏನೂ ಇರುವುದಿಲ್ಲ. ನೀನು ನೋಡುತ್ತಿರುವ ಈ ಜಗತ್ಯ ಇರುವುದಿಲ್ಲ. ಎಲ್ಲಾ ಮನಸ್ಸಿನ ಕಲ್ಪನೆ. ಮನಸ್ಸು ಯಾವಾಗ ವೃತ್ತಿಶೂನ್ಯವಾಗುತ್ತದೆಯೋ ಆವಾಗ ಅದರಿಂದ ಬ್ರಹ್ಮಾಭಾಸದ ದರ್ಶನವುಂಟಾಗುತ್ತದೆ. ಆಗ 'ಯಂ ಯಂ ಲೋಕಂ ಮನಸಾ ಸಂವಿಭಾತಿ (ಮುಂಡಕ, ೩.೧.೧೦) ಆ ಆ ಲೋಕದ ದರ್ಶನವಾಗುತ್ತದೆ. ಯಾವುದನ್ನು ಸಂಕಲ್ಪ ಮಾಡಿದರೂ ಅದು ಸಿದ್ದವಾಗುತ್ತದೆ. ಈ ವಿಧವಾದ ಸತ್ಯಸಂಕಲ್ಯಾವಸ್ಥೆಯುಂಟಾದರೂ ಮನಸ್ಸನ್ನು ಅಧೀನದಲ್ಲಿ ಇಟ್ಟುಕೊಂಡು ಯಾವ ಆಸೆಗೂ ದಾಸನಾಗದೆ ಇರಬಲ್ಲವನಾದರೆ ಅಂಥವನು ಬ್ರಹ್ಮಜ್ಞಾನವನ್ನು ಪಡೆಯುತ್ತಾನೆ. ಈ ಅವಸ್ಥೆಯನ್ನು ಪಡೆದು ಯಾರು ಚಂಚಲವಾಗುತ್ತಾರೋ ಅವರು ನಾನಾ ಸಿದ್ದಿಗಳನ್ನು ಪಡೆದು ಪರಮಾರ್ಥದಿಂದ ಭ್ರಷ್ಟರಾಗುತ್ತಾರೆ.</p>
<p>ಈ ಮಾತನ್ನು ಹೇಳುತ್ತ ಹೇಳುತ್ತ ಸ್ವಾಮಿಾಜಿ 'ಶಿವ' 'ಶಿವ' ಎಂದು ಶಿವನಾಮವನ್ನು ಉಚ್ಚಾರಣೆ ಮಾಡತೊಡಗಿದರು. ಕೊನೆಗೆ ಹೇಳಿದ್ದೇನೆಂದರೆ 'ತ್ಯಾಗವನ್ನು ಬಿಟ್ಟು ಮತ್ಯಾವುದರಿಂದಲೂ ಈ ಗಂಭೀರವಾದ ಜೀವನ ಸಮಸ್ಯೆಯ ರಹಸ್ಯವನ್ನು ಭೇದಿಸುವುದಕ್ಕಾಗುವುದಿಲ್ಲ. ತ್ಯಾಗ-ತ್ಯಾಗ-ತ್ಯಾಗ ! ಇದೇ ನಿಮ್ಮ ಜೀವನದ ಮೂಲಮಂತ್ರವಾಗಿರಲಿ.'' 'ಸರ್ವ೦ ವಸ್ತು ಭಯಾತಂ ಭುವಿ ನೃಣಾಂ ವೈರಾಗ್ಯಮೇವಾಭಯಂ.' (ವೈರಾಗ್ಯಶತಕ) - ಈ ಜಗತ್ತಿನಲ್ಲಿ ಎಲ್ಲವೂ ಭಯದಿಂದ ಕೂಡಿರುವುದು, ವೈರಾಗ್ಯವೊಂದೇ ಭಯರಹಿತವಾದುದು.</p>

<!-- 349-8/0055-->
<p>ಅಧ್ಯಾಯ ೯* ಸ್ಥಳ: ಕಲ್ಕತ್ತ, ವರ್ಷ: ಕ್ರಿ.ಶ. ೧೮೯೭, ಮಾರ್ಚಿ ಅಥವಾ ಏಪ್ರಿಲ್. ಸ್ವಾಮಿಾಜಿ ಅಮೆರಿಕಾದಿಂದ ಹಿಂತಿರುಗಿ ಬಂದ ಕೆಲವು ದಿನ ಕಲ್ಕತ್ತೆಯಲ್ಲೇ ಇರುತ್ತಿದ್ದರು - ಬಾಗ್‌ಬಜಾರಿನ ಬಲರಾಮ ಬಸು ಮಹಾಶಯರ ಮನೆಯಲ್ಲಿಯೇ ಇದ್ದರು. ಮಧ್ಯೆ ಮಧ್ಯೆ ಪರಿಚಿತರಾದ ಜನರ ಮನೆಗೂ ಹೋಗಿ ಬರುತ್ತಿದ್ದರು. ಈ ದಿವಸ ಬೆಳಿಗ್ಗೆ ಶಿಷ್ಯನು ಸ್ವಾಮಿಜಿ ಬಳಿಗೆ ಬಂದು ನೋಡಲು, ಸ್ವಾಮಿಜಿ ಹೊರಗೆ ಎಲ್ಲಿಗೆ ಹೋಗುವುದಕ್ಕೆ ಸಿದ್ದರಾಗಿದ್ದರು. ಶಿಷ್ಯನಿಗೆ “ನಡೆ, ನನ್ನ ಜೊತೆಯಲ್ಲಿ ಬರುವೆಯಂತೆ' ಎಂದು ಹೇಳಿದರು. ಹೇಳುತ್ತ ಹೇಳುತ್ತ ಕೆಳಗೆ ಇಳಿದರು. ಶಿಷ್ಯನು ಹಿಂದೆಹಿಂದೆಯೆ ಹೋದನು. ಅವರು ಒಂದು ಬಾಡಿಗೆಯ ಗಾಡಿಯೊಳಕ್ಕೆ ಶಿಷ್ಯನೊಡನೆ ಹೋಗಿ ಕುಳಿತುಕೊಂಡರು; ಗಾಡಿ ದಕ್ಷಿಣಾಭಿಮುಖವಾಗಿ ಹೊರಟಿತು.</p>
<p>ಶಿಷ್ಯ : ಮಹಾಶಯರೆ ಎಲ್ಲಿಗೆ ಹೋಗಬೇಕು ? ಸ್ವಾಮಿಾಜಿ: ನಡೆ, ಗೊತ್ತಾಗುತ್ತದೆ ಈವಾಗ.</p>
<p>ಹೀಗೆ ಸ್ವಾಮಿಜಿ ಎಲ್ಲಿಗೆ ಹೋಗಬೇಕೆಂಬುದರ ವಿಚಾರವಾಗಿ ಶಿಷ್ಯನಿಗೆ ಏನನ್ನೂ ಹೇಳದೆ, ಗಾಡಿಯು ಬೀಡನ್ ರಸ್ತೆಗೆ ಬಂದಾಗ ಮಾತಿಗೆ ಮಾತು ಬಂದು ಹೀಗೆಂದರು: “ನಿಮ್ಮ ದೇಶದಲ್ಲಿ ಹೆಂಗಸರಿಗೆ ಓದು ಬರಹವನ್ನು ಕಲಿಸುವುದಕ್ಕಾಗಿ ಸ್ವಲ್ಪ ಪ್ರಯತ್ನವೂ ಕಂಡುಬರುವುದಿಲ್ಲ. ನೀವು ಓದುಬರಹಗಳನ್ನು ಕಲಿತು ದೊಡ್ಡವ ರಾಗುತ್ತೀರಿ. ಆದರೆ ಯಾರು ನಿಮ್ಮ ಸುಖಗಳಲ್ಲಿ ಭಾಗಿಗಳೊ - ಸಕಲಕಾಲದಲ್ಲಿಯೂ ಮನಃಪೂರ್ವಕವಾಗಿ ಸೇವೆ ಮಾಡುತ್ತಾರೆಯೋ, ಅವರಿಗೆ ಶಿಕ್ಷಣ ಕೊಡುವುದಕ್ಕೆ - ಅವರಿಗೆ ಉನ್ನತಿಯುಂಟುಮಾಡಿಕೊಡುವುದಕ್ಕೆ ನೀವು ಏನು ಮಾಡುತ್ತೀರಿ?”</p>
<p>ಶಿಷ್ಯ : ಏಕೆ ಮಹಾಶಯರೆ ! ಈಗಿನ ಕಾಲದಲ್ಲಿ ಹೆಂಗಸರಿಗೋಸ್ಕರ ಎಷ್ಟು ಸ್ಕೂಲುಗಳೂ ಕಾಲೇಜುಗಳೂ ಇವೆ. ಎಷ್ಟು ಹೆಂಗಸರು ಬಿ.ಎ., ಎಂ.ಎ. ಪ್ಯಾಸು ಮಾಡುತ್ತಿದ್ದಾರೆ!</p>
<p>ಸ್ವಾಮಿಾಜಿ: ಅದು ವಿಲಾಯಿತಿಯ ರೀತಿ ! ನಿಮ್ಮ ಧರ್ಮಶಾಸ್ತ್ರಾನುಸಾರವಾಗಿ ನಿಮ್ಮ ದೇಶಾನುಸಾರವಾಗಿ ನಡೆಯುವ ಸ್ಕೂಲು ಎಲ್ಲೆಲ್ಲಿ ಎಷ್ಟೆಷ್ಟಿವೆ? ದೇಶದಲ್ಲಿ ಗಂಡಸರಿಗೂ ಇಂಥ ಶಿಕ್ಷಣ ಪ್ರಚಾರಕ್ಕೆ ಬಂದಿಲ್ಲ. ಹೀಗಿರಲು ಹೆಂಗಸರಲ್ಲಿ ಕೇಳಬೇಕೆ ! ಸರ್ಕಾರದ ಲೆಕ್ಕದ ಪಟ್ಟಿಯನ್ನು ನೋಡಿದರೆ ಭರತಖಂಡದಲ್ಲಿ ಶೇಕಡ ಹತ್ತು ಹನ್ನೆರಡು ಜನ ಮಾತ್ರ ಶಿಕ್ಷಿತರೆಂದು ಗೊತ್ತಾಗುತ್ತದೆ. ಹೆಂಗಸರಲ್ಲಿ ಶೇಕಡ ಒಬ್ಬರು ಇದ್ದಾರೆಯೊ ಇಲ್ಲವೊ ಎಂದು ತೋರುತ್ತದೆ. - ಹಾಗಿಲ್ಲದಿದ್ದರೆ ದೇಶಕ್ಕೆ ಇಂಥ ದುರ್ದೆಶೆಯುಂಟಾಗುತ್ತಿತ್ತೆ? ಶಿಕ್ಷಣ ಪ್ರಚಾರ, ಜ್ಞಾನೋದಯ, ಇವೆಲ್ಲಾ ಆಗದಿದ್ದರೆ ದೇಶದ ಉನ್ನತಿ ಹೇಗೆ ಆಗುತ್ತದೆ? ದೇಶದಲ್ಲಿ</p>
<p>*<span class="en"> C.W, Vol. VI, P. 488</span></p>

<!-- 349-8/0056-->
<p>ನೀವು ಕೆಲವರು ಓದುಬರಹಗಳನ್ನು ಕಲಿತುಕೊಂಡಿದ್ದೀರಷ್ಟೆ - ದೇಶದ ಭವಿಷ್ಯದಾಚೆಗೆ ಕಾರಣರಾದವರು - ಈ ಕೆಲವು ಜನರಲ್ಲಿಯೂ ಈ ವಿಷಯವಾಗಿ ಯಾವ ಕಾರ್ಯವಾಗಲಿ ಪ್ರಯತ್ನವಾಗಲಿ ಕಂಡುಬರುವುದಿಲ್ಲ. ಆದರೆ ಇದನ್ನು ತಿಳಿದುಕೊ, ಜನಸಾಧಾರಣರಲ್ಲಿಯೂ ಹೆಂಗಸರಲ್ಲಿಯೂ ಶಿಕ್ಷಣಪ್ರಚಾರವಾಗದಿದ್ದರೆ ಏನೂ ಸಾಧ್ಯವಿಲ್ಲ. ಆದ್ದರಿಂದ ನನ್ನ ಇಷ್ಟವೇನೆಂದರೆ - ಕೆಲವು ಜನ ಬ್ರಹ್ಮಚಾರಿ ಮತ್ತು ಬ್ರಹ್ಮಚಾರಿಣಿಯರನ್ನು ತಯಾರುಮಾಡಬೇಕು. ಬ್ರಹ್ಮಚಾರಿಗಳು ಸಕಾಲದಲ್ಲಿ ಸಂನ್ಯಾಸವನ್ನು ಪಡೆದು ದೇಶದ ಎಲ್ಲಾ ಹಳ್ಳಿ ಹಳ್ಳಿಗೂ ಹೋಗಿ ಸಾಧಾರಣ ಜನರಿಗೆ ಶಿಕ್ಷಣ ಕೊಡುವುದಕ್ಕೆ ಪ್ರಯತ್ನಿಸಬೇಕು. ಬ್ರಹ್ಮಚಾರಿಣಿಯರೂ, ಹೆಂಗಸರಲ್ಲಿ ಶಿಕ್ಷಣವನ್ನು ಪ್ರಚಾರಮಾಡಬೇಕು. ಆದರೆ ದೇಶೀಯ ರೀತಿಯಲ್ಲಿ ಈ ಕೆಲಸವನ್ನು ಮಾಡಬೇಕು. ಗಂಡಸರಿಗೋಸ್ಕರ ಹೇಗೆ ಕೆಲವು ಶಿಕ್ಷಣ ಕೇಂದ್ರಗಳನ್ನು ಮಾಡಬೇಕೊ, ಹೆಂಗಸರಿಗೊಸ್ಕರವೂ ಹಾಗೆಯೆ ಕೆಲವು ಕೇಂದ್ರಗಳನ್ನು ಮಾಡಬೇಕು. ಶಿಕ್ಷಿತೆಯರೂ ಸಚ್ಚರಿತ್ರೆಯರೂ ಆದ ಬ್ರಹ್ಮಚಾರಿಣಿಯರು ಈ ಕೇಂದ್ರಗಳಲ್ಲಿ ಹೆಂಗಸರ ಶಿಕ್ಷಣದ ಭಾರವನ್ನು ವಹಿಸಬೇಕು. ಪುರಾಣ ಇತಿಹಾಸ ಗೃಹಕಾರ್ಯ ಶಿಲ್ಪ ಗೃಹಕೃತ್ಯನಿಯಮಗಳು ಆದರ್ಶಜೀವನವನ್ನು ಬೆಳೆಸುವುದಕ್ಕೆ ಸಹಕಾರಿಗಳಾದ ನೀತಿಗಳು – ಇವುಗಳ ವಿಚಾರವಾಗಿ ಈಗಿನ ವಿಜ್ಞಾನದ ಸಹಾಯದಿಂದ ಶಿಕ್ಷಣ ಕೊಡಬೇಕು. ಶಿಷ್ಯರನ್ನು ಧರ್ಮಪರಾಯಣರನ್ನಾಗಿಯೂ ನೀತಿಪರಾಯಣರನ್ನಾಗಿಯೂ ಮಾಡಬೇಕು. ಮುಂದೆ ಅವರು ಏತರಿಂದ ಒಳ್ಳೆಯ ಗೃಹಿಣಿಯರಾಗುವರೊ ಅದನ್ನೇ ಹೇಳಿಕೊಡಬೇಕು. ಈ ಸ್ತ್ರೀಯರ ಸಂತತಿಗಳು ಆಮೇಲೆ ಈ ವಿಷಯಗಳಲ್ಲಿ ಮತ್ತೂ ಉನ್ನತಿಯನ್ನು ಪಡೆಯಲು ಸಮರ್ಥರಾಗುವರು. ಯಾವ ತಾಯಿಯು ಸುಶಿಕ್ಷಿತಳೂ ನೀತಿಪರಾಯಣಳಾಗಿಯೂ ಇರುತ್ತಾಳೆಯೋ ಅವರ ಮನೆಯಲ್ಲಿಯೇ ಶ್ರೇಷ್ಠರಾದ ಜನರು ಹುಟ್ಟುವರು. ಈಗ ನೀವು ಹೆಂಗಸರನ್ನು ಕೆಲಸಮಾಡುವ ಯಂತ್ರಗಳನ್ನಾಗಿ ಮಾಡಿದ್ದೀರಿ. ರಾಮರಾಮ ! ಇದೇ ಏನು ನಿಮ, ಶಿಕ್ಷಣದ ಫಲ? ಮೊದಲು ಹೆಂಗಸರನು ಉತ ಮ ಸಿ ತಿಗೆ ತರಬೇಕು. ಸಾಧಾರಣ ಜನರನ್ನು ಎಚ್ಚರಗೊಳಿಸಬೇಕು; ಹಾಗಾದರೆ ತಾನೆ ದೇಶಕ್ಕೆ ಕಲ್ಯಾಣ, ಭರತಖಂಡಕ್ಕೆ ಕಲ್ಯಾಣ.</p>
<p>ಗಾಡಿ ಈಗ ಕಾರ್ನವಾಲೀಸ್ ರಸ್ತೆಯ ಬ್ರಹ್ಮಸಮಾಜವನ್ನು ಬಿಟ್ಟು ಮುಂದಕ್ಕೆ ಹೋಗುತ್ತಿದ್ದುದನ್ನು ನೋಡಿ ಸ್ವಾಮಿಜಿ ಗಾಡಿಯವನಿಗೆ 'ಚೋರಬಾಗಾನಿನ ರಸ್ತೆಯಲ್ಲಿ ಹೊಡಿ' ಎಂದು ಹೇಳಿದರು. ಗಾಡಿ ಆ ರಸ್ತೆಗೆ ಪ್ರವೇಶ ಮಾಡಿದಾಗ ಸ್ವಾಮಿಾಜಿ ಮಹಾಕಾಳಿ ಪಾಠ ಶಾಲೆಯ ಸ್ಥಾಪಕಳಾದ ತಪಸ್ವಿನೀಮಾತೆ ತಮ್ಮ ಪಾಠಶಾಲೆಯನ್ನು ಬಂದುನೋಡಬೇಕೆಂದು ಆಹ್ವಾನಮಾಡಿ ಚೀಟಿ ಬರೆದು ಕಳುಹಿಸಿದುದಾಗಿ ಬಾಯಿಬಿಟ್ಟು ಹೇಳಿದರು. ಈ ಪಾಠಶಾಲೆ ಆಗ ಚೋರಬಾಗಾನಿನ ರಾಜೇಂದ್ರಮಲ್ಲಿಕ ಮಹಾಶಯರ ಮನೆಗೆ ಸ್ವಲ್ಪ ಪೂರ್ವದಲ್ಲಿದ್ದ ಎರಡಂತಸ್ತಿನ ಒಂದು ಬಾಡಿಗೆಯ ಮನೆಯಲ್ಲಿತ್ತು. ಗಾಡಿ ನಿಲ್ಲಲು ನಾಲೈದು ಜನ ದೊಡ್ಡ ಮನುಷ್ಯರು ಅವರಿಗೆ ಪ್ರಣಾಮಮಾಡಿ ಮೇಲಕ್ಕೆ ಕರೆದುಕೊಂಡು ಹೋದರು. ತಪಸ್ವಿನೀಮಾತೆ ಅವರನ್ನು ಪ್ರೀತಿಪೂರ್ವಕ</p>

<!-- 349-8/0057-->

<p>ಬರಮಾಡಿಕೊಂಡರು. ಸ್ವಲ್ಪ ಹೊತ್ತಿನ ಮೇಲೆ ತಪಸ್ವಿನೀಮಾತೆ ಸ್ವಾಮಿಜಿಯನ್ನು ತರಗತಿಗೆ ತಮ್ಮ ಜೊತೆಯಲ್ಲಿ ಕರೆದುಕೊಂಡು ಹೋದರು. ಹುಡುಗಿಯರು ಎದ್ದು ನಿಂತು ಸ್ವಾಮಿಾಜಿಗೆ ಪ್ರಣಾಮಮಾಡಿದರು. ಮತ್ತೆ ಮಾತೆಯ ಅಪ್ಪಣೆಯಂತೆ ಮೊದಲು ರಾಗವಾಗಿ ಶಿವಸ್ತೋತ್ರವನ್ನು ಹೇಳುವುದಕ್ಕೆ ಮೊದಲು ಮಾಡಿದರು. ಆಮೇಲೆ ಪೂಜೆ ಮುಂತಾದ ವಿಷಯಗಳಲ್ಲಿ ಪಾಠಶಾಲೆಯಲ್ಲಿ ಶಿಕ್ಷಣ ಹೇಗೆ ಕೊಡಲ್ಪಡುತ್ತಿತ್ತೆಂಬುದನ್ನು ಮಾತಾಜಿಯವರ ಅಪ್ಪಣೆ ಮೇರೆ ಹುಡುಗಿಯರು ನಡೆಸಿ ತೋರಿಸಿದರು. ಸ್ವಾಮಾಜಿ ಉತ್ತು ನಯನದಿಂದ ಇವೆಲ್ಲವನ್ನೂ ನೋಡಿ ಮತ್ತೊಂದು ತರಗತಿಯ ವಿದ್ಯಾರ್ಥಿನಿಯರನ್ನು ನೋಡುವುದಕ್ಕೆ ಹೊರಟರು. ವೃದ್ದೆಯಾದ ಮಾತಾಜಿಯು ಸ್ವಾಮಿಜಿ ಜೊತೆಯಲ್ಲಿ ಎಲ್ಲ ತರಗತಿಗಳಿಗೂ ತಿರುಗಲಾರೆನೆಂದು ಆ ಪಾಠಶಾಲೆಯ ಇಬ್ಬರು ಮೂರುಜನ ಉಪಾಧ್ಯಾಯರನ್ನು ಕರೆದು ಎಲ್ಲಾ ತರಗತಿಗಳನ್ನೂ ಸ್ವಾಮಿಾಜಿಗೆ ಚೆನ್ನಾಗಿ ತೋರಿಸುವಂತೆ ಹೇಳಿದರು. ಅನಂತರ ಸ್ವಾಮಿಜಿ ಎಲ್ಲಾ ತರಗತಿಗೂ ಹೋಗಿ ಮತ್ತೆ ಮಾತಾಜಿಯ ಬಳಿಗೆ ಬರಲು, ಆಕೆಯು ಒಬ್ಬ ಹುಡುಗಿಯನ್ನು ಅಲ್ಲಿಗೆ ಕರೆಸಿಕೊಂಡು ರಘುವಂಶದ ಮೂರನೆಯ ಸರ್ಗದಲ್ಲಿ ಮೊದಲನೆಯ ಶ್ಲೋಕಕ್ಕೆ ಅರ್ಥ ಹೇಳುವಂತೆ ಹೇಳಿದರು. ವಿದ್ಯಾರ್ಥಿನಿ ಅದಕ್ಕೆ ಸಂಸ್ಕೃತದಲ್ಲಿಯೆ ಅರ್ಥವನ್ನು ಹೇಳಿ ಸ್ವಾಮಿಾಜಿಗೆ ಒಪ್ಪಿಸಿದಳು. ಸ್ವಾಮಿಜಿ ಕೇಳಿ ತಮ್ಮ ಸಂತೋಷವನ್ನು ಸೂಚಿಸಿ, ಶಿಕ್ಷಣ ಪ್ರಚಾರದಲ್ಲಿ ಮಾತಾಜಿಯ ಪ್ರಯತ್ನ ಮತ್ತು ವ್ಯವಸಾಯಗಳು ಇಷ್ಟು ದೂರ ಸಫಲವಾದದ್ದನ್ನು ನೋಡಿ ಅವರನ್ನು ವಿಶೇಷವಾಗಿ ಹೊಗಳುವುದಕ್ಕೆ ಮೊದಲುಮಾಡಿದರು. ಅದಕ್ಕೆ ಮಾತಾಜಿಯು ವಿನೀತಭಾವದಿಂದ ನಾನು ಭಗವತೀ ಬುದ್ದಿಯನ್ನಿಟ್ಟುಕೊಂಡು ವಿದ್ಯಾರ್ಥಿನಿಯರ ಸೇವೆಯನ್ನು ಮಾಡಿಕೊಂಡಿದ್ದೇನೆ. ಅಷ್ಟು ಹೊರತು ಪಾಠಶಾಲೆಯನ್ನಿಟ್ಟು ಯಶಸ್ಸು ಪಡೆಯುವುದಾಗಲಿ ಮತ್ತಾವ ಉದ್ದೇಶವಾಗಲಿ ಇಲ್ಲ' ಎಂದರು. - ವಿದ್ಯಾಲಯ ಸಂಬಂಧವಾಗಿ ಮಾತುಕತೆಗಳನ್ನು ಮುಗಿಸಿ ಸ್ವಾಮೀಜಿ ಹೊರಡುವುದಕ್ಕೆ ಸಿದ್ದರಾಗಲು ಮಾತಾಜಿಯವರ ಕೋರಿಕೆಯ ಮೇರೆಗೆ, ಪಾಠಶಾಲೆಯ ವಿಚಾರವಾಗಿ ದರ್ಶಕರ ಅಭಿಪ್ರಾಯವನ್ನು ವಿಸ್ತಾರವಾಗಿ ಬರೆದಿಟ್ಟರು. ಬರೆದ ವಿಷಯದಲ್ಲಿ ಕೊನೆಯ ಪಂಕ್ತಿಯು ಶಿಷ್ಯನಿಗೆ ಈಗಲೂ ಮನಸ್ಸಿನಲ್ಲಿ ನಿಂತಿದೆ. ಅದೇನೆಂದರೆ 'ಕೆಲಸ ಸರಿಯಾದ ಮಾರ್ಗದಲ್ಲಿದೆ.”</p>
<p>ಅನಂತರ ಮಾತಾಜಿಗೆ ಅಭಿವಾದನ ಮಾಡಿದ ಮೇಲೆ ಸ್ವಾಮಿಾಜಿ ಮತ್ತೆ ಗಾಡಿಯೊಳಗೆ ಕುಳಿತುಕೊಂಡು ಶಿಕ್ಷಣ ಸಂಬಂಧವಾಗಿ ನಾನಾ ಕಠೋಪಕಥನ ಗಳನ್ನು ಮಾಡುತ್ತ ಮಾಡುತ್ತ ಬಾಗಬಜಾರಿನ ಕಡೆಗೆ ಹೊರಟರು. ಈ ಕೆಳಗೆ ಬರೆದಿರುವುದು ಅದರ ಅಲ್ಪಸ್ವಲ್ಪ ವಿವರಣೆ.</p>
<p>- ಸ್ವಾಮಿಾಜಿ: ಈಕೆಯು (ಮಾತಾಜಿ) ಹುಟ್ಟಿದ್ದು ಎಲ್ಲಿ ! ಸರ್ವಸ್ವವನ್ನೂ ತ್ಯಾಗ ಮಾಡಿದ್ದಾಳೆ ! ಆದರೆ ಲೋಕಹಿತಾರ್ಥವಾಗಿ ಎಷ್ಟು ಪ್ರಯತ್ನ ! ಹೆಂಗಸರಲ್ಲದಿದ್ದರೆ ಹುಡುಗಿಯರಿಗೆ ಹೀಗೆ ಶಿಕ್ಷಣ ಕೊಡುವುದಕ್ಕಾಗುತ್ತದೆಯೇನು? ನಾನು ನೋಡಿದ್ದು ಎಲ್ಲಾ ಚೆನ್ನಾಗಿತ್ತು. ಆದರೆ ಕೆಲವು ಸಂಸಾರಿಗಳಾದ ಗಂಡಸರು ಉಪಾಧ್ಯಾಯರು</p>

<!-- 349-8/0058-->
<p>ಗಳಾಗಿದ್ದಾರಲ್ಲಾ ಇದುಮಾತ್ರ ಚೆನ್ನಾಗಿ ತೋರುವುದಿಲ್ಲ. ಶಿಕ್ಷಿತರಾದ ವಿಧವೆಯರು ಮತ್ತು ಬ್ರಹ್ಮಚಾರಿಣಿಯರು ಇವರ ಮೇಲೆಯೇ ಪಾಠಶಾಲೆಯ ಶಿಕ್ಷಣದ ಭಾರವನ್ನು ಪೂರ್ತಿಯಾಗಿ ಹಾಕುವುದು ಉಚಿತ. ಈ ದೇಶದಲ್ಲಿ ಸ್ತ್ರೀ ವಿದ್ಯಾಲಯದಲ್ಲಿ ಗಂಡಸರನ್ನು ಸೇರಿಸದೆ ಇರುವುದೇ ಒಳ್ಳೆಯದು.</p>
<p>ಶಿಷ್ಯ : ಆದರೆ, ಮಹಾಶಯರೇ, ಗಾರ್ಗಿ, ಖನಾ, ಲೀಲಾವತಿ ಇವರ ಹಾಗೆ ಗುಣವತಿಯರಾದ ಶಿಕ್ಷಿತ ಸ್ತ್ರೀಯರು ದೇಶದಲ್ಲಿ ಎಲ್ಲಿ ಸಿಕ್ಕುತ್ತಾರೆ?</p>
<p>ಸ್ವಾಮಿಾಜಿ: ದೇಶದಲ್ಲಿ ಈಗಲೂ ಇಂಥ ಹೆಂಗಸರಿಲ್ಲವೆ? ಈ ಸೀತಾ ಸಾವಿತ್ರಿಯರ ದೇಶದಲ್ಲಿ, ಪುಣ್ಯಕ್ಷೇತ್ರವಾದ ಭರತಖಂಡದಲ್ಲಿ, ಈಗಲೂ ಹೆಂಗಸರಲ್ಲಿ ಎಂಥ ಗುಣ, ಸೇವಾಭಾವ, ಸ್ನೇಹ, ದಯೆ, ತೃಪ್ತಿ ಮತ್ತು ಭಕ್ತಿ ಇವು ಕಂಡು ಬರುತ್ತದೆಯೋ ಅವು ಅಷ್ಟರಮಟ್ಟಿಗೆ ಪೃಥ್ವಿಯಲ್ಲಿ ಮತ್ತೆಲ್ಲಿಯೂ ಇರುವುದನ್ನು ನಾನು ನೋಡಿಲ್ಲ. ಆ ಪಾಶ್ಚಾತ್ಯ ದೇಶದ ಹೆಂಗಸರನ್ನು ನೋಡಿದರೆ ಅನೇಕವೇಳೆ ನನಗೆ ಅವರನ್ನು ಹೆಂಗಸರೆಂದೇ ಹೇಳುವುದಕ್ಕಾಗುವುದಿಲ್ಲ. ಅವರು ಮಾಡುವ ಕೆಲಸಗಳು ಎಲ್ಲಾ ಗಂಡಸರ ಹಾಗೆಯೇ ? ಗಾಡಿ ಹೊಡೆಯುತ್ತಾರೆ, ಆಫೀಸಿಗೆ ಹೋಗುತ್ತಾರೆ, ಸ್ಕೂಲಿಗೆ ಹೋಗುತ್ತಾರೆ, ಎಲ್ಲಾ ಉದ್ಯೋಗಗಳನ್ನೂ ಮಾಡುತ್ತಾರೆ ! ಭರತಖಂಡ ಒಂದರಲ್ಲಿ ಮಾತ್ರ ಹೆಂಗಸರ ಲಜ್ಜೆ ವಿನಯ ಮುಂತಾದುವು ಕಣ್ಣಿಗೆ ಹಿತವನ್ನು ಉಂಟುಮಾಡುತ್ತವೆ. ಇಂಥ ಆಧಾರಗಳೆಲ್ಲ ಇದ್ದರೂ ನೀವು ಇವರನ್ನು ಉನ್ನತರನ್ನಾಗಿ ಮಾಡಲಾರದೆ ಹೋದಿರಿ ! ಇವರಿಗೆ ಜ್ಞಾನದ ಬೆಳಕನ್ನು ಕೊಡುವುದಕ್ಕೆ ಪ್ರಯತ್ನ ಮಾಡಲಿಲ್ಲ ! ಸರಿಯಾದ ಶಿಕ್ಷಣವನ್ನು ಪಡೆದರೆ ಇವರು ಆದರ್ಶ ಸ್ತ್ರೀಯರಾಗಬಲ್ಲರು.</p>
<p>ಶಿಷ್ಯ : ಮಹಾಶಯರೇ, ಮಾತಾಜಿಯು ವಿದ್ಯಾರ್ಥಿನಿಯರಿಗೆ ಯಾವ ರೀತಿಯಲ್ಲಿ ಜ್ಞಾನ ಶಿಕ್ಷಣವನ್ನು ಕೊಡುತ್ತಿದ್ದಾರೆಯೊ ಅದರಿಂದ ಇಂಥ ಫಲವಾಗುವುದೇನು ? ಈ ಹುಡುಗಿಯರೆಲ್ಲಾ ದೊಡ್ಡವರಾಗಿ ಮದುವೆ ಮಾಡಿಕೊಳ್ಳುತ್ತಾರೆ. ಅದಾದಮೇಲೆ ಇನ್ನೂ ಸ್ವಲ್ಪಕಾಲಕ್ಕೆ ಮಿಕ್ಕ ಹೆಂಗಸರ ಹಾಗೇ ಆಗಿಬಿಡುತ್ತಾರೆ. ಇವರು ಬ್ರಹ್ಮಚರ್ಯ ವನ್ನು ಅವಲಂಬಿಸುವಂತೆ ಮಾಡಬಲ್ಲರಾದರೆ, ಇವರು ಸಮಾಜದ ಮತ್ತು ದೇಶದ ಉನ್ನತಿಗಾಗಿ ಜೀವನವನ್ನು ಧಾರೆಯೆರೆಯುವುದಕ್ಕೂ ಮತ್ತು ಶಾಸ್ರೋಕ್ತವಾದ ಉನ್ನತ ಆದರ್ಶವನ್ನು ಸಾಧಿಸುವುದಕ್ಕೂ ಸಮರ್ಥರಾಗಬಲ್ಲರೆಂದು ನನಗೆ ತೋರುತ್ತದೆ. - ಸ್ವಾಮಿಾಜಿ: ಕ್ರಮೇಣ ಎಲ್ಲಾ ಆಗುತ್ತದೆ, ಸಮಾಜದಂಡನೆಗೆ ಹೆದರದೆ ತಮ್ಮ ಹೆಣ್ಣುಮಕ್ಕಳನ್ನು ಮದುವೆಮಾಡದೆ ನಿಲ್ಲಿಸಿಕೊಳ್ಳುವಷ್ಟು ಶಿಕ್ಷಿತರಾದ ಜನರು ದೇಶದಲ್ಲಿ ಇನ್ನೂ ಹುಟ್ಟಿಲ್ಲ. ಇದನ್ನೇ ನೋಡು - ಈಗಲೂ ಹುಡುಗಿಯರಿಗೆ ಹನ್ನೆರಡು ಹದಿಮೂರು ವರ್ಷ ತುಂಬಿತೋ ತುಂಬಲಿಲ್ಲವೋ, ಆಗಲೇ ಲೋಕಕ್ಕೆ ಹೆದರಿಕೊಂಡು, ಸಮಾಜಕ್ಕೆ ಹೆದರಿಕೊಂಡು, ಅವರಿಗೆ ಮದುವೆ ಮಾಡಿಬಿಡುತ್ತಾರೆ. ಮೊನ್ನೆ ಮೊನ್ನೆ ವಿವಾಹದ ವಯಸ್ಸಿಗೆ ಸಂಬಂಧಿಸಿದ ಕಾನೂನನ್ನು ಜಾರಿಗೆ ತರಲು ಪ್ರಯತ್ನಿಸಿದಾಗ ಸಮಾಜದ ಮುಖಂಡರು ಲಕ್ಕೋಪಲಕ್ಷ ಜನರನ್ನು ಸೇರಿಸಿ 'ನಮಗೆ ಆ ಕಾಯಿದೆ ಬೇಡ !' ಎಂದು ಅರಚಿದರು. ಮತ್ತೊಂದು ದೇಶವಾಗಿದ್ದರೆ, ಸಭೆ ಮಾಡಿ ಅರಚಿಕೊಳ್ಳುವುದು ಹಾಗಿರಲಿ, ನಾಚಿಕೆಯಿಂದ ಮುಖವನ್ನು ತಗ್ಗಿಸಿಕೊಂಡು ಜನರು</p>

<!-- 349-8/0059-->

<p>ಮನೆಯಲ್ಲಿ ಕುಳಿತುಕೊಂಡಿರುತ್ತಿದ್ದರು ಮತ್ತು ಸಮಾಜದಲ್ಲಿ ಈಗಲೂ ಇಂಥ ಕಳಂಕವಿದೆಯೆಲ್ಲಾ ಎಂದುಕೊಳ್ಳುತ್ತಿದ್ದರು.</p>
<p>- ಶಿಷ್ಯ : ಹಾಗಾದರೆ, ಮಹಾಶಯರೆ, ಸಂಹಿತಾಕಾರರು ಸ್ವಲ್ಪವೂ ಯೋಚಿಸದೆ ಬಾಲ್ಯವಿವಾಹವನ್ನು ಅನುಮೋದಿಸಿದ್ದಾರೆಯೇನು ? ಖಂಡಿತವಾಗಿಯೂ ಅದರೊಳಗೆ ಏನೋ ರಹಸ್ಯವಿದೆ?</p>
<p>ಸ್ವಾಮಿಾಜಿ: ಏನು ರಹಸ್ಯವಿದೆ? - ಶಿಷ್ಯ : ಇದನ್ನೇ ನೋಡಿ; ಚಿಕ್ಕ ವಯಸ್ಸಿನಲ್ಲಿ ಹೆಂಗಸರಿಗೆ ಮದುವೆ ಮಾಡಿದರೆ ಅವರು ಗಂಡನ ಮನೆಗೆ ಬಂದು ಕುಲಧರ್ಮಗಳನ್ನು ಬಾಲ್ಯಕಾಲದಲ್ಲಿಯೇ ಕಲಿತುಕೊಳ್ಳಬಹುದು. ಅತ್ತೆ ಮಾವಂದಿರ ಆಶ್ರಯದಲ್ಲಿದ್ದು ಗೃಹಕೃತ್ಯದಲ್ಲಿ ನಿಪುಣರಾಗಬಹುದು. ಅದರಿಂದ ಲಜ್ಜೆ, ಸಹಿಷ್ಣುತೆ, ಶ್ರಮಶೀಲತೆ ಮುಂತಾದ ಸ್ತ್ರೀಯರಿಗೆ ಅನುರೂಪವಾದ ಗುಣಗಳು ಹೊರಹೊಮ್ಮುತ್ತವೆ. ತವರುಮನೆಯಲ್ಲಿ ವಯಸ್ಸಾದ ಹುಡುಗಿಯು ದಾರಿತಪ್ಪಿ ಹೋಗುವುದಕ್ಕೆ ಹೆಚ್ಚು ಅವಕಾಶವಿದೆ.</p>
<p>ಸ್ವಾಮಿಾಜಿ: ಹಾಗೆಯೇ ಎದುರು ಪಕ್ಷದ ಪರವಾಗಿಯೂ ಹೇಳಬಹುದೇನೆಂದರೆ - ಬಾಲ್ಯವಿವಾಹದಿಂದ ಹೆಂಗಸರು ಅಕಾಲದಲ್ಲಿ ಸಂತಾನವನ್ನು ಪಡೆದು, ಅನೇಕರು ಮೃತ್ಯುವಿನ ಬಾಯಿಗೆ ಬೀಳುವರು; ಅವರ ಮಕ್ಕಳು ಮರಿಗಳೂ ಕ್ಷೀಣ ಜೀವಿಗಳಾಗಿ ದೇಶದ ತಿರುಕರ ಸಂಖ್ಯೆಯನ್ನು ಹೆಚ್ಚಿಸುವರು. ಏಕೆಂದರೆ ತಾಯಿತಂದೆಗಳ ಶರೀರವು ಸಂಪೂರ್ಣ ಸಾಮರ್ಥವನ್ನೂ ಬಲವನ್ನೂ ಪಡೆದ ಹೊರತು ಆರೋಗ್ಯವಂತರೂ ದೃಢಕಾಯರೂ ಆದ ಮಕ್ಕಳು ಹೇಗೆ ಹುಟ್ಟುವರು? ವಿದ್ಯೆಯನ್ನು ಕಲಿತು ಸ್ವಲ್ಪ ವಯಸ್ಸಾದ ಮೇಲೆ ಮದುವೆ ಮಾಡಿಕೊಳ್ಳುವ ಹೆಂಗಸರ ಹೊಟ್ಟೆಯಲ್ಲಿ ಯಾವ ಮಕ್ಕಳು ಹುಟ್ಟುತ್ತಾರೆಯೋ ಅವರಿಂದ ದೇಶಕ್ಕೆ ಕಲ್ಯಾಣವಾಗುತ್ತದೆ. ನಿಮ್ಮ ಮನೆಮನೆಗೂ ಇಷ್ಟು ವಿಧವೆಯರು ಇರುವುದಕ್ಕೆ ಕಾರಣವೆ ಬಾಲ್ಯವಿವಾಹ, ಬಾಲ್ಯವಿವಾಹವು ಕಡಿಮೆಯಾಗಿ ಹೋದರೆ ವಿಧವೆಯರ ಸಂಖ್ಯೆಯೂ ಕಡಿಮೆಯಾಗಿ ಹೋಗುತ್ತದೆ. - ಶಿಷ್ಯ : ಆದರೆ ಮಹಾಶಯರೆ, ವಯಸ್ಸಾದಮೇಲೆ ಮದುವೆ ಮಾಡಿದರೆ ಹೆಂಗಸರು ಮನೆಯ ಕೆಲಸಗಳಿಗೆ ಅಷ್ಟು ಮನಸ್ಸು ಕೊಡುವುದಿಲ್ಲವೆಂದು ತೋರುತ್ತದೆ. ಕಲ್ಕತ್ತೆಯ ಅನೇಕ ಮನೆಗಳಲ್ಲಿ ಅತ್ತೆಯರು ಅಡಿಗೆ ಮಾಡುತ್ತಾರೆಂದೂ ಮತ್ತು ವಿದ್ಯಾವಂತರಾದ ಸೊಸೆಯರು ಸೋಮಾರಿಗಳಾಗಿ ಕುಳಿತು ಕಾಲಿಗೆ ಅರಗಿನ ರಸವನ್ನು ಹಚ್ಚಿಸಿಕೊಂಡು ಕುಳಿತಿರುತ್ತಾರೆಂದೂ ಕೇಳಿದ್ದೇನೆ. ನಮ್ಮ ಪೂರ್ವ ಬಂಗಾಳದೇಶದಲ್ಲಿ ಹೀಗೆ ಎಂದಿಗೂ ಆದದ್ದಿಲ್ಲ.</p>
<p>ಸ್ವಾಮಿಜಿ: ಒಳ್ಳೆಯದು ಕೆಟ್ಟದು ಎಲ್ಲಾ ದೇಶದಲ್ಲಿಯೂ ಇರುತ್ತವೆ. ಪ್ರತಿಯೊಂದು ದೇಶದಲ್ಲಿಯೂ ಸಮಾಜವು ತನ್ನಷ್ಟಕ್ಕೆ ತಾನೇ ರೂಪುಗೊಳ್ಳುತ್ತದೆ. ಅದಕ್ಕೋಸ್ಕರವೆ, ಬಾಲ್ಯ ವಿವಾಹವನ್ನು ಕಿತ್ತುಹಾಕುವುದು ವಿಧವೆಯರಿಗೆ ಮದುವೆಮಾಡುವುದು ಮುಂತಾದ ವಿಷಯಗಳನ್ನು ತೆಗೆದು ಚಚ್ಚಿಕೊಳ್ಳಬೇಕಾದ್ದಿಲ್ಲ. ನಮ್ಮ ಕೆಲಸವೇನೆಂದರೆ, ಹೆಂಗಸರು ಗಂಡಸರು ಸಮಾಜ ಎಲ್ಲಕ್ಕೂ ಶಿಕ್ಷಣವನ್ನು ಕೊಡುವುದು; ಆ ಶಿಕ್ಷಣದ ಫಲದಿಂದ ಅವರು ತಾವೇ ಯಾವುದು</p>

<!-- 349-8/0060-->
<p>ಒಳ್ಳೆಯದು ಯಾವುದು ಕೆಟ್ಟದ್ದು ಎಂದು ಎಲ್ಲವನ್ನು ತಿಳಿದುಕೊಳ್ಳಲು ಸಮರ್ಥರಾಗುತ್ತಾರೆ. ಮತ್ತು ತಾವೇ ಕೆಟ್ಟದ್ದು ಮಾಡುವುದನ್ನು ಬಿಟ್ಟು ಬಿಡುತ್ತಾರೆ. ಆಗ ಸಮಾಜದ ಯಾವದೊಂದು ವಿಚಾರವನ್ನೂ ಬಲವಂತವಾಗಿ ಕಿತ್ತುಹಾಕಿ ಬದಲಾವಣೆ ಮಾಡಬೇಕಾಗಿಲ್ಲ.</p>
<p>ಶಿಷ್ಯ : ಹೆಂಗಸರಿಗೆ ಈಗ ಎಂಥ ಶಿಕ್ಷಣ ಅವಶ್ಯಕವಾದದ್ದು ?</p>
<p>ಸ್ವಾಮಿಾಜಿ: ಧರ್ಮ, ಶಿಲ್ಪ, ವಿಜ್ಞಾನ, ಗೃಹಕೃತ್ಯ, ಅಡುಗೆ, ಹೊಲಿಗೆ ಶರೀರಪಾಲನ - ಈ ವಿಷಯಗಳನ್ನು ಸುಮಾರಾಗಿ ಹೆಂಗಸರಿಗೆ ಹೇಳಿಕೊಡುವುದು ಉಚಿತ. ಕಥೆ ಕಾದಂಬರಿಗಳನ್ನು ಅವರ ಕೈಗೆ ಕೊಡುವುದು ಉಚಿತವಲ್ಲ. ಮಹಾಕಾಳಿ ಪಾಠಶಾಲೆ ಬಹುಮಟ್ಟಿಗೆ ಸರಿಯಾದ ದಾರಿಯಲ್ಲಿ ಹೋಗುತ್ತಿದೆ. ಆದರೆ ಬರಿಯ ಪೂಜಾ ಪದ್ಧತಿಯನ್ನು ಹೇಳಿಕೊಟ್ಟರೇ ಸಾಲದು. ಎಲ್ಲಾ ವಿಷಯಗಳಲ್ಲಿಯೂ ಕಣ್ಣು ತೆರೆಯುವಂತೆ ಮಾಡಬೇಕು. ಆದರ್ಶನಾರಿಯರ ಚರಿತ್ರೆಗಳನ್ನು ವಿದ್ಯಾರ್ಥಿನಿಯರ ಮುಂದೆ ಸರ್ವದಾ ಇಟ್ಟು ಉಚ್ಚ ತ್ಯಾಗರೂಪವಾದ ವ್ರತದಲ್ಲಿ ಅವರಿಗೆ ಅನುರಾಗ ಹುಟ್ಟುವಂತೆ ಮಾಡಬೇಕು. ಸೀತೆ, ಸಾವಿತ್ರಿ, ದಮಯಂತಿ, ಲೀಲಾವತಿ, ಖನಾ, ಮೀರಾ - ಇವರ ಜೀವನಚರಿತ್ರೆಗಳನ್ನು ಹೆಂಗಸರಿಗೆ ತಿಳಿಯಪಡಿಸಿ ತಮ್ಮ ಜೀವನಗಳನ್ನೂ ಹೀಗೆಯೆ ನಡೆಸಿಕೊಂಡು ಬರಬೇಕೆಂದು ಹೇಳಬೇಕು.</p>
<p>ಗಾಡಿ ಈಗ ಬಾಗಬಜಾರಿನ ಬಲರಾಮ ಬಸು ಮಹಾಶಯರ ಮನೆಗೆ ತಲುಪಿತು. ಸ್ವಾಮಿಜಿ ಗಾಡಿಯಿಂದ ಇಳಿದು ಮೇಲಕ್ಕೆ ಹೋಗಿ ಅವರ ದರ್ಶನ ತೆಗೆದುಕೊಳ್ಳುವುದಕ್ಕೆಂದು ಅಲ್ಲಿಗೆ ಬಂದಿದ್ದವರಿಗೆ ಮಹಾಕಾಳಿ ಪಾಠಶಾಲೆಯ ವೃತ್ತಾಂತವನ್ನು ಆದ್ಯಂತವಾಗಿ ತಿಳಿಸಿದರು.</p>
<p>ಆಮೇಲೆ ಹೊಸದಾಗಿ ಸ್ಥಾಪಿಸಿದ್ದ ರಾಮಕೃಷ್ಣ ಮಿಷನ್'ನ ಸದಸ್ಯರು ಯಾವ ಯಾವ ಕಾರ್ಯವನ್ನು ಕೈಗೊಳ್ಳಬೇಕೆಂಬ ವಿಷಯವನ್ನು ವಿಚಾರಮಾಡುತ್ತ ಮಾಡುತ್ತಾ “ವಿದ್ಯಾದಾನ' ಮತ್ತು 'ಜ್ಞಾನದಾನ'ದ ಶ್ರೇಷ್ಠತ್ವವನ್ನು ನಾನಾ ವಿಧವಾಗಿ ಪ್ರತಿಪಾದನ ಮಾಡುತ್ತ ಹೋದರು. ಶಿಷ್ಯನ ಕಡೆಗೆ ಲಕ್ಷ್ಯಕೊಟ್ಟು ವಿದ್ಯೆ ಕಲಿಸಿ, ವಿದ್ಯೆ ಕಲಿಸಿ ! - ನಾನ್ಯ: ಪಂಥಾ ವಿದ್ಯತೇsಯನಾಯ” ಎಂದರು. ವಿದ್ಯಾದಾನಕ್ಕೆ ವಿರೋಧಿಗಳಾದವರನ್ನು ನಿರ್ದೆಶಿಸಿ ''ಪ್ರಹ್ಲಾದನ ಗುಂಪಿಗೆ ಸೇರಿಲ್ಲವಲ್ಲ'' ಎಂದರು. ಈ ಮಾತಿಗೆ ಅರ್ಥವೇನೆಂದು ಕೇಳಲು ಕೇಳಿಲ್ಲವೆ? 'ಕ' ಎಂಬ ಅಕ್ಷರವನ್ನು ನೋಡಿದೊಡನೆಯೆ ಪ್ರಹ್ಲಾದನಿಗೆ ಕಣ್ಣಿನಲ್ಲಿ ನೀರು ಬಂತು - ಇನ್ನು ಓದುವುದು ಕೇಳುವುದು ಹೇಗೆ ನಡೆದೀತು? ಪ್ರಹ್ಲಾದನ ಕಣ್ಣಿನಲ್ಲಿ ನೀರು ಬಂದದ್ದು ನಿಸ್ಸಂದೇಹವಾಗಿಯೂ ಆನಂದದಿಂದ. ಆದರೆ ಮೂರ್ಖರ ಕಣ್ಣಿನಲ್ಲಿ ಭಯದಿಂದ ನೀರು ಸುರಿಯುತ್ತಿರುತ್ತದೆ. ಭಕ್ತರಲ್ಲಿಯೂ ಅನೇಕರು ಇಂಥವರು ಇದ್ದಾರೆ' ಎಂದುತ್ತರಿಸಿದರು. ಎಲ್ಲರೂ ಈ ಮಾತನ್ನು ಕೇಳಿ ನಕ್ಕರು. ನಿಮ್ಮ ಮನಸ್ಸು ಯಾವ ವಿಷಯದ ಕಡೆ ತಿರುಗುತ್ತದೆಯೋ ಅದು ಪೂರ್ತಿಯಾಗುವವರೆಗೂ ನಿಮಗೆ ಶಾಂತಿ ಇರದು. ಈಗ ನಿಮ್ಮ ಇಷ್ಟ ಯಾವುದೋ ಅದೇ ನಡೆದು ಹೋಗುತ್ತದೆ'' ಎಂದರು ಯೋಗಾನಂದರು.</p>

<!-- 349-8/0061-->
<p>ಅಧ್ಯಾಯ ೧೦*</p>
<p>ಸ್ಥಳ : ಕಲ್ಕತ್ತ, ವರ್ಷ: ಕ್ರಿ.ಶ. ೧೮೯೭.</p>
<p>ಇಂದಿಗೆ ಹತ್ತುದಿನದಿಂದ ಶಿಷ್ಯನು ಸ್ವಾಮಿಾಜಿ ಹತ್ತಿರ ಋಗೈದದ ಸಾಯಣಭಾಷ್ಯವನ್ನು ಓದುತ್ತಿದ್ದಾನೆ. ಸ್ವಾಮಿಾಜಿ ಬಾಗಬಜಾರಿನಲ್ಲಿ ಬಲರಾಮ ಬಸುಗಳ ಮನೆಯಲ್ಲಿರುತ್ತಿದ್ದಾರೆ. ಮ್ಯಾಕ್ಸ್‌ಮುಲ್ಲರ್‌ನಿಂದ ಮುದ್ರಿತವಾದ, ಬಹು ಸಂಪುಟಗಳುಳ್ಳ, ಋಗೇದ ಗ್ರಂಥವೊಂದನ್ನು ಯಾರೋ ಒಬ್ಬ ದೊಡ್ಡ ಮನುಷ್ಯರ ಮನೆಯಿಂದ ತರಲಾಗಿತ್ತು. ಹೊಸ ಗ್ರಂಥ, ಅದರಲ್ಲಿಯೂ ವೈದಿಕಭಾಷೆ. ಆದ್ದರಿಂದ ಓದುತ್ತ ಶಿಷ್ಯನಿಗೆ ಅನೇಕ ಕಡೆಗಳಲ್ಲಿ ತಡೆಯಾಗುತ್ತಿತ್ತು. ಅದನ್ನು ಕಂಡು ಸ್ವಾಮಿಾಜಿ ಸ್ನೇಹಪೂರ್ವಕವಾಗಿ ಆಗಾಗೈ ಬಂಗಾಲ್ ಎಂದು ಹಾಸ್ಯಮಾಡುತ್ತಿದ್ದರು ಮತ್ತು ಈ ಸ್ಥಳಗಳಲ್ಲಿ ಉಚ್ಚಾರಣೆಯ ಪಾಠಗಳನ್ನು ಹೇಳಿಕೊಡುತ್ತಿದ್ದರು. ವೇದದ ಅನಾದಿತ್ವವನ್ನು ಸ್ಥಾಪಿಸುವುದಕ್ಕೆ ಸಾಯಣಾಚಾರ್ಯರು ತಮ್ಮ ಯಾವ ಅದ್ಭುತ ಬುದ್ದಿ ಕೌಶಲ್ಯವನ್ನು ತೋರಿಸಿದ್ದಾರೆಯೊ ಅದರ ಮೇಲೆ ಸ್ವಾಮಿಾಜಿ ವ್ಯಾಖ್ಯಾನ ಮಾಡುತ್ತ ಕೆಲವು ವೇಳೆ ಭಾಷ್ಯಕಾರರನ್ನು ಬಹಳವಾಗಿ ಹೊಗಳುತ್ತಿದ್ದರು; ಮತ್ತೆ ಕೆಲವೆಡೆ ಪ್ರಮಾಣ ಪ್ರಯೋಗದಲ್ಲಿ ಅಥವಾ ಪದದ ಗೂಢಾರ್ಥ ವಿಚಾರವಾಗಿ ತಮ್ಮ ಅಭಿಪ್ರಾಯವು ಬೇರೆಯಾಗಿರುವುದನ್ನು ತಿಳಿಸಿ ಸಾಯಣಾಚಾರ್ಯರನ್ನು ವಿನೋದವಾಗಿ ಹಾಸ್ಯ ಮಾಡುತ್ತಿದ್ದರು. - ಹೀಗೆ ಸ್ವಲ್ಪ ಹೊತ್ತು ಪಾಠ ನಡೆದ ಬಳಿಕ ಸ್ವಾಮಿಾಜಿ ಮ್ಯಾಕ್ಸ್‌ಮುಲ್ಲರ್‌ನ ಪ್ರಸ್ತಾಪವನ್ನು ಎತ್ತಿ ಹೀಗೆಂದು ಹೇಳಿದರು: ''ನನಗೆ ಏನು ತೋರುತ್ತದೆ ಬಲ್ಲೆಯಾ? ಸಾಯಣರೆ ತಮ್ಮ ಭಾಷ್ಯವನ್ನು ತಾವೇ ಸ್ವಂತವಾಗಿ ಉದ್ದಾರ ಮಾಡುವುದಕ್ಕಾಗಿ ಮ್ಯಾಕ್ಸ್‌ಮುಲ್ಲರ್‌ನ ರೂಪದಲ್ಲಿ ಪುನಃ ಹುಟ್ಟಿರಬೇಕು ! ನನಗೆ ಬಹುದಿನದಿಂದಲೂ ಈ ಅಭಿಪ್ರಾಯವಿದೆ. ಮ್ಯಾಕ್ಸ್ ಮುಲ್ಲರನ್ನು ನೋಡಿ ಆ ಅಭಿಪ್ರಾಯ ಮತ್ತಷ್ಟು ದೃಢವಾದಂತಾಯಿತು. ಅಂಥ ಅಧ್ಯವಸಾಯವುಳ್ಳ, ವೇದವೇದಾಂತಸಿದ್ದ ಪಂಡಿತರು ಈ ದೇಶದಲ್ಲಿಯೂ ಕಂಡುಬರುವುದಿಲ್ಲ. ಇದರ ಜೊತೆಗೆ ಪರಮಹಂಸರ ಮೇಲೆ ಎಂಥ ಅಗಾಧ ಭಕ್ತಿ ! ಅವರನ್ನು ಅವತಾರವೆಂದು ನಂಬುತ್ತಿದ್ದನಯ್ಯ ! ಅವರ ಮನೆಯಲ್ಲಿ ಅತಿಥಿಯಾಗಿದ್ದೆ - ಏನು ಆದರ ಉಪಚಾರಗಳನ್ನು ಮಾಡಿದರು ! ಆ ಮುದುಕ ಮುದುಕಿಯರನ್ನು ನೋಡಿದಾಗ ವಸಿಷ್ಠ ಅರುಂಧತಿಯರಂತೆ ಇಬ್ಬರು ಸಂಸಾರ ಮಾಡಿಕೊಂಡಿದ್ದ ಹಾಗೆ ತೋರಿತು. ನನಗೆ ಹೊರಡುವುದಕ್ಕೆ ಅಪ್ಪಣೆಯನ್ನು ಕೊಟ್ಟಾಗ, ಆ ವೃದ್ಧನ ಕಣ್ಣಿನಲ್ಲಿ ನೀರು ಬಂತು !”</p>
<p>ಶಿಷ್ಯ : ಒಳ್ಳೆಯದು ಮಹಾಶಯರೆ, ಸಾಯಣರೆ ಮಾಕ್ಸ್‌ಮುಲ್ಲರ್ ಆಗಿದ್ದರೆ ಪುಣ್ಯಭೂಮಿಯಾದ ಭರತಖಂಡದಲ್ಲಿ ಹುಟ್ಟದೆ ಮೇಚ್ಛರಾಗಿ ಏಕೆ ಹುಟ್ಟಿದರು?</p>
<p>*<span class="en"> C.W, Vol. VI, P. 495</span></p>

<!-- 349-8/0062-->
<p>ಸ್ವಾಮಿಾಜಿ: ಅಜ್ಞಾನದಿಂದಲೆ ಮನುಷ್ಯನು 'ನಾನು ಆರ್ಯ, ಅವನು ಮೈಕ್ಷ' ಮುಂತಾಗಿ ಭಾವಿಸಿಕೊಳ್ಳುವನು ಮತ್ತು ಭೇದಮಾಡುವನು. ಆದರೆ ಯಾರು ವೇದದ ಭಾಷ್ಯಕಾರರೂ, ಜ್ಞಾನದ ಉಜ್ವಲ ಮೂರ್ತಿಗಳೇ ಅವರ ಬಳಿಯಲ್ಲಿ ಅದೆಲ್ಲಾ ಸಂಪೂರ್ಣವಾಗಿ ಅರ್ಥಶೂನ್ಯವಾದದ್ದು. ಜೀವಿಯ ಉಪಕಾರಕ್ಕೋಸ್ಕರ ಅವರು ಹೇಗೆ ಮನಸ್ಸು ಬಂದರೆ ಹಾಗೆ ಹುಟ್ಟಲು ಸಮರ್ಥರು. ಅದರಲ್ಲಿಯೂ ಯಾವ ದೇಶದಲ್ಲಿ ವಿದ್ಯೆ ಮತ್ತು ಸಂಪತ್ತು ಇವೆರಡೂ ಇವೆಯೋ ಅಲ್ಲಿ ಹುಟ್ಟದಿದ್ದರೆ ಈ ದೊಡ್ಡ ಗ್ರಂಥವು ಅಚ್ಚಾಗುವುದಕ್ಕೆ ಬೇಕಾದ ಖರ್ಚನ್ನು ತರುವುದು ಎಲ್ಲಿಂದ? ಕೇಳಿಲ್ಲವೆ? ಈಸ್ಟ್ ಇಂಡಿಯಾ ಕಂಪನಿಯವರು ಈ ಋಗ್ವದವನ್ನು ಅಚ್ಚು ಮಾಡಿಸುವುದಕ್ಕೆ ಒಂಬತ್ತು ಲಕ್ಷ ರೂಪಾಯಿಗಳನ್ನು ನಗದಾಗಿ ಕೊಟ್ಟರು. ಅಷ್ಟು ಹಣವೂ ಸಾಲದೆ ಈ ದೇಶದಲ್ಲಿ ನೂರಾರು ಪಂಡಿತರುಗಳಿಗೆ ಮಾಸಾಶನಗಳನ್ನು ಕೊಟ್ಟು ಈ ಕಾರ್ಯಕ್ಕೆ ನಿಯಮಿಸಬೇಕಾಯಿತು. ವಿದ್ಯೆ ಮತ್ತು ಜ್ಞಾನ ಇವುಗಳಿಗಾಗಿ ಹೀಗೆ ಯಥೇಚ್ಛವಾಗಿ ಹಣವನ್ನು ಖರ್ಚುಮಾಡುವುದು, ಇಂಥ ಪ್ರಬಲವಾದ ಜ್ಞಾನತೃಷ್ಣ ಇರುವುದನ್ನು ಈ ದೇಶದಲ್ಲಿ ಈ ಕಾಲದಲ್ಲಿ ಯಾರಾದರೂ ಎಲ್ಲಿಯಾದರೂ ನೋಡಿದ್ದಾರೇನು? ಮ್ಯಾಕ್ಸ್‌ಮುಲ್ಲರ್ ತಾವೇ ಭೂಮಿಕೆಯಲ್ಲಿ ಹೀಗೆ ಬರೆದಿದ್ದಾನೆ: ಆತನು ೨೫ ವರ್ಷಕಾಲ ಕೇವಲ ಹಸ ಪ್ರತಿಯನ್ನು ಸಿದ ಪಡಿಸುತಿದ ನಂತೆ ! ಆಮೇಲೆ ಅಚ್ಚು ಹಾಕಿಸುವುದಕ್ಕೆ ಇಪ್ಪತ್ತು ವರ್ಷ ಹಿಡಿಯಿತಂತೆ; ೪೫ ವರ್ಷ ಒಂದು ಪುಸ್ತಕವನ್ನು ಈ ರೀತಿ ಹಿಡಿದುಕೊಂಡು ಕುಳಿತುಕೊಳ್ಳುವುದೆಂದರೆ ಅದು ಸಾಮಾನ್ಯ ಮನುಷ್ಯನ ಕೆಲಸವಲ್ಲ. ಇದರಿಂದಲೆ ತಿಳಿದುಕೊ ಆತನು ಸಾಯಣರೆಂದು.</p>
<p>ಮ್ಯಾಕ್ಸ್‌ಮುಲ್ಲರ್ ಸಂಬಂಧದಲ್ಲಿ ಈ ವಿಧವಾಗಿ ಮಾತುಕಥೆಗಳು ನಡೆದ ಮೇಲೆ ಮತ್ತೆ ಪಾಠ ನಡೆಯುವುದಕ್ಕೆ ಮೊದಲಾಯಿತು. ಈಗ, ವೇದವನ್ನು ಅವಲಂಬಿಸಿಕೊಂಡೇ ಸೃಷ್ಟಿಯ ವಿಕಾಸವಾಯಿತೆಂಬೀ ಸಾಯಣರ ಮತವನ್ನು ಸ್ವಾಮಿಜಿ ಪೂರ್ತಿ ಸಮರ್ಥಿಸುವುದಕ್ಕೆ ಹೊರಟರು. ಅವರು ಹೇಳಿದ್ದೇನೆಂದರೆ: 'ವೇದ ಅಂದರೆ ಅನಾದಿ ಸತ್ಯದ ಸಮಷ್ಟಿ, ವೇದಪಾರಂಗತರಾದ ಋಷಿಗಳು ಈ ಸತ್ಯಗಳನ್ನು ಪ್ರತ್ಯಕ್ಷ ಮಾಡಿಕೊಂಡರು; ಅತೀಂದ್ರಿಯದರ್ಶಿಗಳು ಹೊರತು ನಮ್ಮಂಥ ಸಾಧಾರಣ ಜನರ ದೃಷ್ಟಿಗೆ ಅವು ಪ್ರತ್ಯಕ್ಷವಾಗುವುದಿಲ್ಲ: ಅದಕ್ಕೋಸ್ಕರವೆ ವೇದದಲ್ಲಿ 'ಋಷಿ' ಶಬ್ದಕ್ಕೆ ಮಂತ್ರಾರ್ಥದ್ರಷ್ಟ (ಮಂತ್ರಾರ್ಥಗಳನ್ನು ಕಂಡವನು) ಎಂದು ಅರ್ಥ. ಯಜ್ಯೋಪವೀತ ಕತ್ತಿನಲ್ಲಿದ್ದ ಮಾತ್ರಕ್ಕೆ ಬ್ರಾಹ್ಮಣನಲ್ಲ. ಬ್ರಾಹ್ಮಣಾದಿ ಜಾತಿವಿಭಾಗವು ಆಮೇಲೆ ಆಯಿತು. ವೇದ ಶಬ್ದಾತ್ಮಕ ಎಂದರೆ ಭಾವಾತ್ಮಕ ಅಥವಾ ಅನಂತ ಭಾವರಾಶಿಯ ಸಮಷ್ಟಿ ಮಾತ್ರ. 'ಶಬ್ದ' ಪದಕ್ಕೆ ವೈದಿಕ ಪ್ರಾಚೀನ ಅರ್ಥ 'ಸೂಕ್ಷ್ಮಭಾವ' ಎಂದು. ಅದು ಆಮೇಲೆ ಸ್ಕೂಲಾಕಾರವನ್ನು ಪಡೆದು ತನ್ನನ್ನು ತಾನು ಪ್ರಕಾಶಕ್ಕೆ ತಂದುಕೊಳ್ಳುವುದು. ಆದ್ದರಿಂದ ಪ್ರಳಯವಾಗುವಾಗ ಮುಂದಿನ ಸೃಷ್ಟಿಯ ಸೂಕ್ಷ್ಮ ಬೀಜಗಳು ವೇದದಲ್ಲಿಯೆ ಅಡಗಿರುತ್ತವೆ. ಅದರಿಂದಲೆ ಪುರಾಣದಲ್ಲಿ ಮೊದಲು ಮತ್ನಾವತಾರದಿಂದ ವೇದೋದ್ಧಾರವಾಗಿರುವುದು ಕಂಡುಬರುತ್ತದೆ. ಪ್ರಥಮಾವತಾರದಿಂದ ವೇದದ ಉದ್ದಾರ ಸಾಧಿತವಾಯಿತು. ಆಮೇಲೆ ಅದೇ</p>

<!-- 349-8/0063-->

<p>ವೇದದಿಂದಲೇ ಕ್ರಮವಾಗಿ ಸೃಷ್ಟಿ ವಿಕಾಸವಾಗತೊಡಗಿತು ಎಂದರೆ, ವೇದದಲ್ಲಿದ್ದ ಶಬ್ದವನ್ನು ಅವಲಂಬಿಸಿಕೊಂಡು ಪ್ರಪಂಚದ ಸಕಲಸ್ತೂಲ ಪದಾರ್ಥಗಳು ಒಂದೊಂದಾಗಿ ನಿರ್ಮಿತವಾಗುತ್ತ ಬಂದವು. ಏಕೆಂದರೆ, ಸಕಲ ಸ್ಕೂಲಪದಾರ್ಥಗಳ ಸೂಕ್ಷ್ಮರೂಪವು ಶಬ್ದ ಅಥವಾ ಭಾವವೇ ಆಗಿದೆ. ಎಲ್ಲ ಹಿಂದಿನ ಕಲ್ಪಗಳಲ್ಲಿಯೂ ಹೀಗೇ ಸೃಷ್ಟಿಯಾಯಿತು. ಈ ಸ೦ಗತಿ ವೈದಿಕ ಸಂಧ್ಯಾವಂದನೆಯ ಮಂತ್ರದಲ್ಲಿಯೂ ಇದೆ - 'ಸೂರ್ಯಾಚಂದ್ರಮಸೌ ಧಾತಾ ಯಥಾ ಪೂರ್ವಮಕಲ್ಪಯತ್, ಪೃಥಿವೀಂ ದಿವಂ ಚಾಂತರಿಕ್ಷಮಥೋ ಸ್ವಃ. ಗೊತ್ತಾಯಿತೆ ?”</p>
<p>ಶಿಷ್ಯ : ಆದರೆ ಮಹಾಶಯರೆ, ಯಾವ ಪದಾರ್ಥವೂ ಇಲ್ಲದಿದ್ದರೆ ಏತಕ್ಕೋಸ್ಕರ ಶಬ್ದ ಪ್ರಯೋಗಿಸಲ್ಪಡುತ್ತದೆ? ಮತ್ತು ಪದಾರ್ಥಗಳ ಹೆಸರುತಾನೆ ಹೇಗೆ ಬರುತ್ತವೆ? - ಸ್ವಾಮಿಾಜಿ: ಮೇಲುಮೇಲೆ ನೋಡಿದರೆ ಈ ವಿಷಯವನ್ನು ಅರ್ಥಮಾಡಿ ಕೊಳ್ಳುವುದು ಕಷ್ಟ. ಆದರೆ ನೋಡು; ಈ ಘಟ ಒಡೆದು ಹೋದರೆ ಘಟತ್ವ ನಾಶವಾಗಿ ಹೋಗುತ್ತದೆಯೇನು? ಇಲ್ಲ; ಏಕೆಂದರೆ ಘಟ ಸ್ಕೂಲ; ಆದರೆ ಫಟ ಘಟದ ಸೂಕ್ಷಾವಸ್ಥೆ ಅಥವಾ ಶಬ್ದಾವಸ್ಥೆ. ಹೀಗೆ ಸಕಲ ಪದಾರ್ಥಗಳ ಶಬ್ದಾವಸ್ಥೆಯೆ ಈ ಸಕಲ ಪದಾರ್ಥಗಳ ಸೂಕ್ಷಾವಸ್ಥೆ. ನಾವು ಯಾವ ಪದಾರ್ಥಗಳನ್ನು ನೋಡಿ ಕೇಳಿ ಮುಟ್ಟಿ ಮುಂತಾದ್ದನ್ನು ಮಾಡುತ್ತೇವೆಯೋ ಅವು ಇಂಥ ಸೂಕ್ಷ್ಮ ಅಥವಾ ಶಬ್ದಾವಸ್ಥೆಯಲ್ಲಿರುವ ಪದಾರ್ಥಗಳ ಸ್ಕೂಲವಿಕಾಸ, ಕಾರ್ಯಕಾರಣ ಸಂಬಂಧವಿದ್ದಂತೆ. ಜಗತ್ತು ಧ್ವಂಸವಾಗಿ ಹೋದರೂ ಜಗದ್ರೋಧಾತ್ಮಕವಾದ ಶಬ್ದ ಅಥವಾ ಸ್ಕೂಲ ಪದಾರ್ಥಗಳ ಸೂಕ್ಷ್ಮಸ್ವರೂಪ ಬ್ರಹ್ಮದಲ್ಲಿ ಕಾರಣರೂಪ ವಾಗಿರುತ್ತವೆ. ಜಗದ್ವಿಕಾಸವಾಗುವುದಕ್ಕೆ ಹಿಂದೆ, ಮೊದಲು ಸೂಕ್ಷ್ಮಸ್ವರೂಪಗಳ ಸಮಷ್ಟಿ ರೂಪವಾದ ಈ ಪದಾರ್ಥ ಸ್ಪಂದಿಸಿ ಅದರಲ್ಲಿಯೇ ಪ್ರಕೃತಿ ಸ್ವರೂಪವೂ ಶಬ್ದ ಗರ್ಭಾತ್ಮಕವೂ ಆದ ಅನಾದಿಯಾದ 'ಓಂ' ಕಾರವು ತನ್ನಷ್ಟಕ್ಕೆ ತಾನೇ ಬರುತ್ತಿರುತ್ತದೆ. ಕ್ರಮವಾಗಿ ಈ ಸಮಷ್ಟಿಯಿಂದ ಪ್ರತಿಯೊಂದು ವಿಶೇಷ ಪದಾರ್ಥವೂ ಮೊದಲು ಸೂಕ್ಷ್ಮ ಅಥವಾ ಶಾಬ್ಲಿಕ ರೂಪದಲ್ಲಿ ಅನಂತರ ಸ್ಕೂಲರೂಪದಲ್ಲಿ ಪ್ರಕಾಶಿತವಾಗುತ್ತದೆ. ಈ ಶಬ್ದವೇ ಬ್ರಹ್ಮ - ಶಬ್ದವೇ ವೇದ. ಇದೇ ಸಾಯಣರ ಅಭಿಪ್ರಾಯ ತಿಳಿಯಿತೆ?</p>
<p>ಶಿಷ್ಯ ; ಮಹಾಶಯರೆ, ಚೆನ್ನಾಗಿ ತಿಳಿದುಕೊಳ್ಳುವುದಕ್ಕಾಗಲಿಲ್ಲ.</p>
<p>ಸ್ವಾಮಿಜಿ: ಜಗತ್ತಿನಲ್ಲಿ ಎಷ್ಟು ಗಡಿಗೆಗಳಿವೆಯೋ ಅವೆಲ್ಲಾ ನಷ್ಟವಾದರೂ ಘಟ ಶಬ್ದವಿರಬಲ್ಲವೆಂದು ಗೊತ್ತಿದೆಯೊ? ಹಾಗಾದರೆ ಜಗತ್ತು ಧ್ವಂಸವಾದರೂ ಎಂದರೆ ಯಾವ ಪದಾರ್ಥಗಳು ಸೇರಿ ಜಗತ್ತಾಗಿದೆಯೋ ಅವೆಲ್ಲಾ ಒಡೆದು ಪುಡಿಪುಡಿಯಾಗಿ ಹೋದರೂ, ಅವುಗಳನ್ನು ಬೋಧಿಸುವ ಶಬ್ದಗಳು ಏಕೆ ಇರಲಾರವು? ಮತ್ತು ಅವುಗಳಿಂದ ಪುನಃ ಸೃಷ್ಟಿ ಏಕೆ ಆಗಲಾರದು? * ಸೃಷ್ಟಿಕರ್ತನು ಸೂರ್ಯ ಚಂದ್ರ ಭೂಮಿ ಅಂತರಿಕ್ಷ, ಸ್ವರ್ಗ ಮುಂತಾದುವನ್ನೆಲ್ಲಾ ಈ ರೀತಿಯಾಗಿ ಹಿಂದಿನ ಕಲ್ಪಗಳಲ್ಲಿನಂತೆಯೇ ಸೃಷ್ಟಿಸಿದನು.</p>

<!-- 349-8/0064-->
<p>ಶಿಷ್ಯ : ಆದರೆ, ಮಹಾಶಯರೇ, 'ಘಟ' 'ಘಟ' ಎಂದು ಕೂಗಿಕೊಂಡ ಮಾತ್ರದಿಂದ ಘಟ ತಯಾರಾಗುವುದಿಲ್ಲ.</p>
<p>ಸ್ವಾಮಿಾಜಿ: ನೀನೂ ನಾನೂ ಹೀಗೆ ಕೂಗಿಕೊಂಡರೆ ಆಗುವುದಿಲ್ಲ. ಆದರೆ ಸಿದ್ದ ಸಂಕಲ್ಪ ಬ್ರಹ್ಮದಲ್ಲಿ ಘಟಸ್ಕೃತಿ ಉಂಟಾದ ಮಾತ್ರದಿಂದಲೆ ಘಟ ಪ್ರಕಾಶಿತ ವಾಗುತ್ತದೆ. ಸಾಮಾನ್ಯ ಸಾಧಕನ ಇಚ್ಚೆಯಿಂದಲೆ ನಾನಾ ಅಘಟನಘಟನಗಳು ನಡೆಯುವುದು ಸಾಧ್ಯವಾಗಿರುವಾಗ ಸಿದ್ದ ಸಂಕಲ್ಪವಾದ ಬ್ರಹ್ಮದ ವಿಚಾರವಾಗಿ ಹೇಳತಕ್ಕದ್ದೇನು ? ಸೃಷ್ಟಿಗೆ ಮೊದಲು ಬ್ರಹ್ಮ ಶಬ್ದಾತ್ಮಕವಾಗಿರುತ್ತದೆ; ಆಮೇಲೆ ಓಂಕಾರಾತ್ಮಕ ಅಥವಾ ನಾದಾತ್ಮಕವಾಗಿಬಿಡುತ್ತದೆ; ಆಮೇಲೆ ಪೂರ್ವ ಕಲ್ಪದ ನಾನಾ ವಿಶೇಷ ಶಬ್ದಗಳು - ಎಂದರೆ ಭೂಃ, ಭುವಃ, ಸ್ವಃ, ಅಥವಾ ಗೋವು, ಮನುಷ್ಯ, ಪಟ, ಘಟ ಮುಂತಾದುವುಗಳು - ಓಂಕಾರದಿಂದ ಹೊರಡುತ್ತವೆ. ಸಿದ್ಧಸಂಕಲ್ಪ ಬ್ರಹ್ಮದಲ್ಲಿ ಈ ಶಬ್ದಗಳು ಕ್ರಮಕ್ರಮವಾಗಿ ಒಂದೊಂದಾಗಿ ಉಂಟಾದ ಮಾತ್ರದಿಂದಲೇ ಆಯಾ ಪದಾರ್ಥಗಳು ಅಲ್ಲಿಂದ ಹೊರಗೆ ಬಂದು ಕ್ರಮೇಣ ವೈವಿಧ್ಯಮಯವಾದ ಜಗತ್ತು ಪ್ರಕಾಶಕ್ಕೆ ಬರುತ್ತದೆ. ಈಗ ತಿಳಿಯಿತೆ, ಶಬ್ದವೆ ಹೇಗೆ ಸೃಷ್ಟಿಯ ಮೂಲವೆಂಬುದು ?</p>
<p>ಶಿಷ್ಯ : ಹುಂ, ಏನೊ ಒಂದು ವಿಧದಲ್ಲಿ ತಿಳಿದುಕೊಂಡೆ ನಿಜ; ಆದರೆ ಸರಿಯಾಗಿ ಮನಸ್ಸಿಗೆ ಹತ್ತಲಿಲ್ಲ.</p>
<p>ಸ್ವಾಮಾಜಿ: ಮನಸ್ಸಿಗೆ ಹತ್ತುವುದು - ಪ್ರತ್ಯಕ್ಷವಾಗಿ ಅನುಭವ ಮಾಡಿಕೊಳ್ಳುವುದು - ಏನು ಸುಲಭವೇನಪ್ಪಾ? ಮನಸ್ಸು ಯಾವಾಗ ಬ್ರಹ್ಮದಲ್ಲಿ ಪ್ರವೇಶಿಸುತ್ತ ಹೋಗುತ್ತದೆಯೋ ಆಗ ಒಂದಾದಮೇಲೆ ಒಂದರಂತೆ ಈ ಸ್ಥಿತಿಗಳ ಮೂಲಕ ಹೋಗಿ ಕೊನೆಗೆ ನಿರ್ವಿಕಲ್ಪಕ್ಕೆ ಹೋಗುತ್ತದೆ. ಸಮಾಧಿ ಮುಖದಲ್ಲಿ ಮೊದಲು ಗೊತ್ತಾಗುತ್ತದೆ - ಜಗತ್ತು ಭಾವಮಯ ಎಂದು. ಆಮೇಲೆ ಗಂಭೀರವಾದ ಓಂಕಾರ ಧ್ವನಿಯಲ್ಲಿ ಎಲ್ಲವೂ ಸೇರಿಹೋಗುತ್ತದೆ - ಆಮೇಲೆ ಅದೂ ಕೇಳುವುದಿಲ್ಲ - ಅದೂ ಇದೆಯೋ ಇಲ್ಲವೋ ಎನ್ನಿಸುತ್ತದೆ ! ಇದೇ ಅನಾದಿನಾದವೆಂಬುದು. ಆಮೇಲೆ ಮನಸ್ಸು ಬ್ರಹ್ಮಸತ್ಯದಲ್ಲಿ ಲೀನವಾಗಿ ಹೋಗುತ್ತದೆ. ಆಯಿತು - ಎಲ್ಲ ಅಲ್ಲಿಗೆ ನಿಂತುಹೋಯಿತು.</p>
<p>ಸ್ವಾಮಾಜಿಯ ಮಾತಿನಿಂದ ಅವರು ಈ ಸ್ಥಿತಿಗಳನ್ನೆಲ್ಲಾ ಅನುಭವ ಮಾಡಿಕೊಂಡು ಅನೇಕ ಸಾರಿ ಸಮಾಧಿಸ್ಥಿತಿಗೆ ಹೋಗಿಬಂದಿದ್ದರೆಂದು ಶಿಷ್ಯನಿಗೆ ಸ್ಪಷ್ಟವಾಗಿ ತಿಳಿಯುತ್ತ ಬಂತು. ಇಲ್ಲದಿದ್ದರೆ ಇಷ್ಟು ವಿಶದವಾಗಿ ಈ ವಿಷಯಗಳನ್ನೆಲ್ಲಾ ಹೇಗೆ ತಿಳಿಸಿಹೇಳುತ್ತಿದ್ದರು? ತಾವೆ ನೋಡಿ, ಕೇಳಿ, ಮಾಡುವ ವಿಷಯವಲ್ಲದಿದ್ದರೆ ಯಾರೂ ಎಂದಿಗೂ ಹೀಗೆ ಹೇಳಲೂ ತಿಳಿಸಲೂ ಆರರೆಂದು ಶಿಷ್ಯನು ಇದನ್ನೆಲ್ಲಾ ಮಾತಿಲ್ಲದೆ ಬೆರಗಾಗಿ ಕೇಳುತ್ತ ಭಾವಿಸಿಕೊಂಡನು.</p>
<p>ಸ್ವಾಮಿಾಜಿ ಇನ್ನೂ ಹೇಳಿದ್ದೇನೆಂದರೆ: ಅವತಾರಸಮಾನರಾದ ಮಹಾಪುರುಷರು ಸಮಾಧಿಸ್ಥಿತಿಯಿಂದ ನಾನು ನನ್ನದು' ಎಂಬ ಸ್ಥಿತಿಗೆ ಇಳಿದುಬಂದಾಗ ಮೊಟ್ಟಮೊದಲು</p>

<!-- 349-8/0065-->

<p>ಅವ್ಯಕ್ತ ನಾದದ ಅನುಭವವನ್ನು ಪಡೆಯುವರು; ಕ್ರಮವಾಗಿ ನಾದವು ಸ್ಪಷ್ಟವಾಗಿ ಓಂಕಾರದ ಅನುಭವವಾಗುವುದು; ಓಂಕಾರದಿಂದ ಆಮೇಲೆ ಶಬ್ದಮಯವಾದ ಜಗತ್ತಿನ ಬೋಧೆಯುಂಟಾಗುವುದು; ಆಮೇಲೆ ಎಲ್ಲಕ್ಕೂ ಕೊನೆಯಲ್ಲಿ ಸ್ಕೂಲವಾದ ಭೌತಿಕ ಜಗತ್ತಿನ ಪ್ರತ್ಯಕ್ಷವಾಗುವುದು. ಸಾಮಾನ್ಯ ಸಾಧಕರು ಹೇಗೆ ಹೇಗೋ ಬಹು ಕಷ್ಟಪಟ್ಟುಕೊಂಡು ನಾದದಿಂದ ಮುಂದಕ್ಕೆ ಹೋಗಿ ಬ್ರಹ್ಮದ ಉಪಲಬ್ಬಿಯನ್ನು ಸಾಕ್ಷಾತ್ತಾಗಿ ಪಡೆದರೆ, ಯಾವ ಕೆಳಗಿನ ಭೂಮಿಯಲ್ಲಿ ಸೂಲ ಜಗತ್ತಿನ ಪ್ರತ್ಯಕ್ಷವಾಗುವುದೋ ಅಲ್ಲಿಗೆ ಪುನಃ ಇಳಿದುಬರಲಾರರು, ಬ್ರಹ್ಮದಲ್ಲಿಯೇ ಸೇರಿ ಹೋಗುತ್ತಾರೆ - 'ಕ್ಷೀರೇ ನೀರವತ್' - ನೀರು ಹಾಲಿನಲ್ಲಿ ಸೇರುವಂತೆ.</p>
<p>ಈ ಮಾತುಗಳೆಲ್ಲಾ ನಡೆಯುತ್ತಿರುವಾಗ ಶ್ರೇಷ್ಠ ನಾಟಕಕಾರ ಶ್ರೀಯುತ ಗಿರೀಶಚಂದ್ರ ಘೋಷ ಮಹಾಶಯ ಅಲ್ಲಿಗೆ ಬಂದರು. ಸ್ವಾಮಿಾಜಿ ಅವರನ್ನು ಅಭಿನಂದಿಸಿ ಕುಶಲ ಪ್ರಶ್ನಾದಿಗಳನ್ನು ಮಾಡಿ ಪುನಃ ಶಿಷ್ಯನಿಗೆ ಪಾಠ ಹೇಳತೊಡಗಿದರು. ಗಿರೀಶಬಾಬುಗಳೂ ಅದನ್ನು ಮನಸ್ಸುಕೊಟ್ಟು ಕೇಳುತ್ತ ಸ್ವಾಮಿಾಜಿ ಹೀಗೆ ವೇದಕ್ಕೆ ವಿಶದವಾಗಿ ವ್ಯಾಖ್ಯಾನ ಮಾಡುತ್ತಿರುವುದನ್ನು ನೋಡಿ ಬೆರಗಾಗಿ ಕುಳಿತುಕೊಂಡರು.</p>
<p>- ಹಿಂದಿನ ವಿಷಯಗಳನ್ನು ಅನುಸರಣ ಮಾಡಿಕೊಂಡು ಸ್ವಾಮಿಾಜಿ ಪುನಃ ಹೇಳತೊಡಗಿದರು: ವೈದಿಕ ಮತು ಲೌಕಿಕವೆಂದು ಶಬ ವು ಎರಡು ಭಾಗ. ನ್ಯಾಯ ಗ್ರಂಥವಾದ 'ಶಬ್ದ ಶಕ್ತಿ ಪ್ರಕಾಶಿಕೆ'ಯಲ್ಲಿ ಈ ವಿಷಯದ ವಿಚಾರವನ್ನು ನೋಡಿದ್ದೇನೆ. ಅಲ್ಲಿ ಮಾಡಿರುವ ವಿಚಾರಗಳು ಗಂಭೀರ ವಿಚಾರವನ್ನೇನೂ ತೋರಿಸುತ್ತವೆ; ಆದರೆ ಪಾರಿಭಾಷಿಕ ಶಬ್ದಗಳ ಅವಾಂತರದಲ್ಲಿ ತಲೆ ಚಿಟ್ಟು ಹಿಡಿದು ಹೋಗುತ್ತದೆ. ಈಗ ಗಿರೀಶಬಾಬುಗಳ ಕಡೆಗೆ ನೋಡಿ ಹೇಳಿದ್ದೇನೆಂದರೆ: ಏನು ಜಿ.ಸಿ., ನೀವು ಇವು ಗಳೊಂದನ್ನೂ ಓದಲಿಲ್ಲ, ಕೇವಲ ಪುರಾಣ ಕಥೆಗಳಲ್ಲಿಯೇ ಕಾಲ ಕಳೆದುಹೋಯಿತು. - ಗಿರೀಶಬಾಬು: ಮತ್ತೇನು ಓದೋಣವಣ್ಣ? ಅದರಲ್ಲಿ ಪ್ರವೇಶಿಸುವಷ್ಟು ಅವಕಾಶವೂ ಇಲ್ಲ, ಬುದ್ದಿಯೂ ಇಲ್ಲ. ಆದರೇನು ಪರಮಹಂಸರ ದಯೆಯಿಂದ ಆ ವೇದವೇದಾಂತಗಳಿಗೆ ನಮಸ್ಕಾರಮಾಡಿ ಈಸಾರಿಗೆ ಕಡೆಹಾಯ್ದು ಬಿಡುತ್ತೇನೆ. ನಿನ್ನಿಂದ ತಮ್ಮ ಕೆಲಸವನ್ನು ತುಂಬ ಮಾಡಿಸಿಕೊಳ್ಳಬೇಕೆಂದು ಅವರು ಅದನ್ನೆಲ್ಲಾ ನಿನಗೆ ಓದಿಸಿದರು. ನನಗೆ ಅದರ ಆವಶ್ಯಕತೆ ಇಲ್ಲ. ಹೀಗೆಂದು ಹೇಳಿ ಗಿರೀಶಬಾಬುಗಳು ಆ ದೊಡ್ಡ ಋಗೈದ ಗ್ರಂಥಕ್ಕೆ ಮತ್ತೆ ಮತ್ತೆ ಪ್ರಣಾಮ ಮಾಡುತ್ತ ಮಾಡುತ್ತ 'ಜಯ ವೇದರೂಪೀ ರಾಮಕೃಷ್ಣ ಜಯ!' ಎಂದು ಹೇಳತೊಡಗಿದರು. ಸ್ವಾಮಿಜಿ ಯಾವಾಗ ಯಾವ ವಿಷಯವನ್ನು ಉಪದೇಶಮಾಡುತ್ತಿದ್ದರೆ ಆಗ ಆ ವಿಷಯವು ಶೋತೃಗಳ ಮನಸ್ಸಿನಲ್ಲಿ ದೃಢವಾಗಿ ನೆಟ್ಟು ಅವರು ಅದೇ ಎಲ್ಲಕ್ಕಿಂತಲೂ ಸಾರವಾದ ವಸ್ತುವೆಂದು ಭಾವಿಸುತ್ತಿದ್ದರು. ಇದನ್ನು ಪಾಠಕರಿಗೆ ನಾವು ಮತ್ತೊಂದು ಕಡೆಯಲ್ಲಿ ಹೇಳಿದ್ದೇವೆ. ಬ್ರಹ್ಮಜ್ಞಾನ ಸಂಬಂಧವಾಗಿ ಅವರು ಮಾತನಾಡಿದಾಗ, ಅದನ್ನು ಕೇಳುತ್ತಿದ್ದವರು ಅದನ್ನು ಪಡೆಯುವುದೊಂದೇ ಜೀವನದ ಉದ್ದೇಶವೆಂದು ಮನಸ್ಸಿನಲ್ಲಿ ಮಾಡಿಕೊಳ್ಳುತ್ತಿದ್ದರು. ಮತ್ತೆ, ಭಕ್ತಿ, ಕರ್ಮ ಅಥವಾ ಜಾತಿಯ ಉನ್ನತಿ ಮುಂತಾದ ಇತರ ವಿಷಯಗಳನ್ನು</p>

<!-- 349-8/0066-->
<p>ಅವರು ಪ್ರಸ್ತಾಪಿಸಿದಾಗ ಆ ವಿಷಯಕ್ಕೆ ಶೋತೃಗಳು ತಮ್ಮ ಮನಸ್ಸಿನಲ್ಲಿ ಸರ್ವೋಚ್ಚಾಸನವನ್ನು ಕೊಟ್ಟು ಆಯಾ ವಿಷಯವನ್ನು ಅಭ್ಯಾಸ ಮಾಡುವುದಕ್ಕೆ ತವಕಪಡುತ್ತಿದ್ದರು. ಈಗ ವೇದದ ಪ್ರಸಕ್ತಿಯನ್ನು ತೆಗೆದು ಶಿಷ್ಯ ಮುಂತಾದವರ ಮನಸ್ಸನ್ನು ವೇದೋಕ್ತ ಮಹಿಮೆಯಲ್ಲಿ ಎಷ್ಟರಮಟ್ಟಿಗೆ ಮೋಹಗೊಳಿಸಿಬಿಟ್ಟರೆಂದರೆ, ಅವರು ಈಗ ಅದಕ್ಕಿಂತ ಸಾರತರವೂ ಆವಶ್ಯಕವೂ ಆದ ಮತ್ತೊಂದು ವಸ್ತುವನ್ನು ಅರಿಯಲಾರದೆ ಹೋದರು. ಗಿರೀಶಬಾಬುಗಳು ಇದನ್ನು ಕಂಡರು; ಮತ್ತು ಸ್ವಾಮಿಗಳ ಮಹದುದಾರಭಾವವೂ ಶಿಕ್ಷಣ ಕೊಡುವ ಈ ವಿಧವಾದ ರೀತಿಯೂ ಮೊದಲೆ ಅವರಿಗೆ ತಿಳಿದಿದ್ದರಿಂದ, ಶಿಷ್ಯ ಮುಂತಾದವರಿಗೆ ಜ್ಞಾನ, ಭಕ್ತಿ ಮತ್ತು ಕರ್ಮಗಳ ಸಮಾನವಾದ ಆವಶ್ಯಕತೆಯನ್ನೂ ತೋರಿಸಿಕೊಡುವುದಕ್ಕಾಗಿ ಈಗ ಒಂದು ಯುಕ್ತಿಯನ್ನು ಹೂಡಿದರು.</p>
<p>ಸ್ವಾಮಿಾಜಿ ಅನ್ಯಮನಸ್ಕರಾಗಿ ಏನೋ ಯೋಚಿಸುತ್ತಿದ್ದರು. ಈ ಮಧ್ಯೆ ಗಿರೀಶಬಾಬುಗಳು ಹೇಳಿದ್ದೇನೆಂದರೆ - ಹೌದೋ ನರ್ರೇ. ಒಂದು ಮಾತು ಕೇಳಬೇಕೆಂದಿದ್ದೇನೆ. ವೇದ ವೇದಾಂತವನ್ನೇನೊ ಬೇಕಾದಷ್ಟು ಓದಬಹುದು. ಆದರೆ, ಈ ನಮ್ಮ ದೇಶದಲ್ಲಿರುವ ಘೋರವಾದ ಹಾಹಾಕಾರ, ಹೊಟ್ಟೆಗಿಲ್ಲದಿರುವಿಕೆ, ವ್ಯಭಿಚಾರ, ಶಿಶುಹತ್ಯ ಮುಂತಾದ ಮಹಾಪಾಪಗಳು ಇವುಗಳನ್ನೆಲ್ಲ ನಿವಾರಣೆ ಮಾಡುವ ದಾರಿ ನಿಮ್ಮ ವೇದದಲ್ಲಿ ಏನಾದರೂ ಹೇಳಿದೆಯೇನು ? ಇಗೋ ಇಂಥವರ ಮನೆಯ ಯಜಮಾನಿ, ಒಂದಾನೊಂದು ಕಾಲದಲ್ಲಿ ಅವರ ಮನೆಯಲ್ಲಿ ದಿನಕ್ಕೆ ಐವತ್ತು ಎಲೆ ಬೀಳುತ್ತಿತ್ತು, ಅಂಥವಳು ಈಗ ಒಲೆಯ ಮೇಲೆ ಮೂರು ದಿನದಿಂದ ತಪ್ಪಲೆಯಿಟ್ಟಿಲ್ಲ. ಇಗೋ ಇಂಥವರ ಮನೆಯ ಕುಲಸ್ತ್ರೀಯನ್ನು ಪುಂಡರು ಕೆಡಿಸಿ ಕೊಂದುಹಾಕಿದರು. ಇಗೋ ಇಂಥವರ ಮನೆಯಲ್ಲಿ ಶಿಶುಹತ್ಯವಾಯಿತು, ಇಂಥವರು ಮೋಸಮಾಡಿ ಗಂಡನು ಸತ್ತ ಹೆಂಗಸಿನ ಸರ್ವಸ್ವವನ್ನೂ ಹೊತ್ತು ಹಾಕಿದರು - ಇವುಗಳೆಲ್ಲಾ ಇಲ್ಲದಂತೆ ಮಾಡುವುದಕ್ಕೆ ಏನಾದರೂ ದಾರಿಯಿದೆಯೆ ನಿಮ್ಮ ವೇದದಲ್ಲಿ? ಗಿರೀಶಬಾಬುಗಳು ಹೀಗೆ ಸಮಾಜದ ಭಯಂಕರವಾದ ಚಿತ್ರಗಳನ್ನು ಮೇಲೆ ಮೇಲೆ ಚಿತ್ರಿಸಿ ತೋರಿಸುವುದಕ್ಕೆ ಮೊದಲು ಮಾಡಲು, ಸ್ವಾಮಿಾಜಿ ಮಾತು ಹೊರಡದೆ ಕುಳಿತುಕೊಂಡರು. ಜಗತ್ತಿನ ದುಃಖ ಕಷ್ಟಗಳ ವಿಚಾರವನ್ನು ಯೋಚಿಸುತ್ತ ಸ್ವಾಮಿಗಳ ಕಣ್ಣಿನಲ್ಲಿ ನೀರು ಬಂದಿತು. ಅವರು ತಮ್ಮ ಮನಸ್ಸಿನ ಈ ವಿಧವಾದ ಭಾವವನ್ನು ನಮಗೆ ತಿಳಿಸಬಾರದೆಂದಿದ್ದರೊ ಏನೊ, ಅಂತು ಎದ್ದು ಹೊರಗೆ ಹೊರಟುಹೋದರು.</p>
<p>ಈ ಮಧ್ಯೆ ಗಿರೀಶಬಾಬುಗಳು ಶಿಷ್ಯನ ಕಡೆಗೆ ತಿರುಗಿ ಹೇಳಿದ್ದೇನೆಂದರೆ : ನೋಡಿದೆಯೇನಯ್ಯ ಎಂಥ ದೊಡ್ಡ ಹೃದಯ! ನಿಮ್ಮ ಸ್ವಾಮಿಗಳನ್ನು ಕೇವಲ ವೇದಪಂಡಿತನೆಂದು ನಾನು ಗೌರವಿಸುವುದಿಲ್ಲ; ಆದರೆ ಇಗೋ ಈಗ ಪ್ರಾಣಿಗಳ ಕಷ್ಟವನ್ನು ನೋಡಿ ಅಳುತ ಹೊರಟುಹೋದನಲ, ಈ ಮಹಾ ಹದಯಕೊಸರ ಗೌರವಿಸುವುದು. ಕಣ್ಣೆದುರಿಗೆ ನೋಡಿದೆಯಷ್ಟೆ ! ಜನರ ದುಃಖಕಷ್ಟಗಳ ಮಾತನ್ನು ಕೇಳಿ ಕರುಣೆಯಿಂದ ಹೃದಯವು ತುಂಬಿಹೋಗಿ ಸ್ವಾಮಿಗಳ ವೇದವೇದಾಂತವೆಲ್ಲಾ ಎಲ್ಲಿಯೋ ಓಡಿಹೋಯಿತು.</p>

<!-- 349-8/0067-->

<p>ಶಿಷ್ಯ : ಮಹಾಶಯರೆ, ನನಗೆ ಸೊಗಸಾಗಿ ವೇದಪಾಠವು ನಡೆಯುತ್ತಿತ್ತು; ತಾವು ಮಾಯಾ ಜಗತ್ತಿನ ಕೆಲವು ಕೆಲಸಕ್ಕೆ ಬಾರದ ಮಾತುಗಳನ್ನು ತೆಗೆದು ಸ್ವಾಮಿಗಳ ಮನಸ್ಸನ್ನು ಕೆಡಿಸಿಬಿಟ್ಟಿರಿ.</p>
<p>ಗಿರೀಶಬಾಬು: ಜಗತ್ತಿನಲ್ಲಿ ಇಂಥ ದುಃಖಕಷ್ಟಗಳಿವೆ. ಈಗ ಇವನ್ನು ಕೊನೆಗೆ ಒಂದು ಸಾರಿ ಕಣ್ಣು ಬಿಟ್ಟು ಕೂಡ ನೋಡದೆ ಸುಮ್ಮನೆ ಕುಳಿತುಕೊಂಡು ಬರಿಯ ವೇದವನ್ನು ಓದುತ್ತಾನಂತೆ ! ನಿನ್ನ ವೇದವೇದಾಂತವನ್ನೆಲ್ಲಾ ಅತ್ತಲಾಗಿ ತೆಗೆದಿಡು.</p>
<p>ಶಿಷ್ಯ : ತಾವು ಭಾವೋದ್ರೇಕವನ್ನುಂಟುಮಾಡುವ ಮಾತುಗಳನ್ನು ಮಾತ್ರವೇ ಕೇಳುವುದಕ್ಕೆ ಇಷ್ಟಪಡುತ್ತಿರಿ; ಏಕೆಂದರೆ ತಾವು ಹೃದಯವುಳ್ಳವರಲ್ಲವೇನು ! ಆದರೆ ಇದೆಲ್ಲಾ ಶಾಸ್ತ್ರ, ಇದರಲ್ಲಿ ವಿಚಾರವನ್ನು ಹೂಡಿದರೆ ಪ್ರಪಂಚ ಮರೆತು ಹೋಗುವುದು; ಇದರಲ್ಲಿ ತಮಗೆ ಆಸಕ್ತಿ ಇರುವಂತೆ ನನಗೆ ಕಂಡುಬರಲಿಲ್ಲ; ಹಾಗಿದ್ದಿದ್ದರೆ ತಾವು ಹೀಗೆ ರಸಭಂಗ ಮಾಡುತ್ತಿರಲಿಲ್ಲ. - ಗಿರೀಶಬಾಬು: ಹಾಗಾದರೆ ನಾನು ಹೇಳುತ್ತೇನೆ; ಜ್ಞಾನ ಮತ್ತು ಪ್ರೇಮ ಇವೆರಡೂ ಹೇಗೆ ಬೇರೆಬೇರೆಯೆಂಬುದನ್ನು ನನಗೆ ತೋರಿಸಿಕೊಡು ನೋಡೋಣ. ಇದನ್ನೇ ನೋಡು, ನಿನ್ನ ಗುರು ಇದ್ದಾನಲ್ಲ, ಆತನು ಎಷ್ಟು ಪಂಡಿತನೊ ಅಷ್ಟು ಭಾವುಕ. ನಿನ್ನ ವೇದವೂ ಹೇಳುವುದಿಲ್ಲವೆ 'ಸತ್ ಚಿತ್ ಆನಂದ' ಈ ಮೂರೂ ಒಂದೇ ಪದಾರ್ಥವೆಂದು ? ಇಲ್ಲಿ ನೋಡಲಿಲ್ಲವೇ? ಸ್ವಾಮಿಾಜಿ ಅಷ್ಟು ಪಾಂಡಿತ್ಯವನ್ನು ತೋರಿಸಿದರು. ಆದರೆ ಪ್ರಪಂಚದ ದುಃಖದ ವೃತ್ತಾಂತವು ಕಿವಿಯಲ್ಲಿ ಬಿದ್ದು ಮನಸ್ಸಿಗೆ ಬಂದ ಕೂಡಲೆ, ಪ್ರಾಣಿಗಳ ಕಷ್ಟಕ್ಕಾಗಿ ಅಳುವುದಕ್ಕೆ ಮೊದಲು ಮಾಡಿದರು. ವೇದವೇದಾಂತಗಳು ಜ್ಞಾನ ಮತ್ತು ಪ್ರೇಮಗಳಲ್ಲಿ ಭೇದವನ್ನು ಪ್ರಾಮಾಣ್ಯದಿಂದ ಹೇಳುವುದಾದರೆ ಅಂಥ ವೇದವೇದಾಂತಗಳು ನನ್ನ ತಲೆಯನ್ನು ಪ್ರವೇಶಿಸದೆ ಇರಲಿ. - ಶಿಷ್ಯನು ಮಾತೇ ಹೊರಡದೆ ನಿಜವಾಗಿಯೂ ಗಿರೀಶಬಾಬುಗಳ ಸಿದ್ಧಾಂತ ವೇದಕ್ಕೆ ವಿರುದ್ಧವಾದುದಲ್ಲ ಎಂದು ಭಾವಿಸಿಕೊಳ್ಳುತ್ತಿದ್ದನು.</p>
<p>* ಈ ಮಧ್ಯೆ ಸ್ವಾಮಿಜಿ ಹಿಂತಿರುಗಿ ಬಂದು ಶಿಷ್ಯನನ್ನು ಕರೆದು "ಏನಯ್ಯಾ ನೀನು ಆಡುತ್ತಿದ್ದ ಮಾತೇನು?'' ಎಂದು ಕೇಳಿದರು. ಅದಕ್ಕೆ ಶಿಷ್ಯನು ಎಲ್ಲಾ ಬರಿಯ ವೇದದ ಮಾತೇ ನಡೆಯುತ್ತಿತ್ತು; ಇವರು ಈ ಗ್ರಂಥವೊಂದನ್ನೂ ಓದಿಲ್ಲ; ಆದರೆ ಅವುಗಳ ಸಿದ್ದಾಂತಗಳನ್ನು ಮಾತ್ರ ಚೆನ್ನಾಗಿ ಸರಿಯಾಗಿ ತಿಳಿದುಕೊಂಡಿದ್ದಾರೆ. ಇದು ತುಂಬ ಆಶ್ಚರ್ಯಕರವಾದ ಸಂಗತಿ' ಎಂದು ಉತ್ತರ ಕೊಟ್ಟನು.</p>
<p>- ಸ್ವಾಮಿಾಜಿ: ಗುರುಭಕ್ತಿಯಿದ್ದರೆ ಎಲ್ಲಾ ಸಿದ್ದಾಂತಗಳು ಪ್ರತ್ಯಕ್ಷವಾಗುತ್ತವೆ. ಓದಿ ಕೇಳಿ ಮಾಡಬೇಕಾದ ಆವಶ್ಯಕತೆ ಇಲ್ಲ. ಆದರೆ ಇಂಥ ಭಕ್ತಿವಿಶ್ವಾಸಗಳು ಜಗತ್ತಿನಲ್ಲಿ ದುರ್ಲಭ. ಗಿರೀಶಬಾಬುಗಳಂತೆ ಯಾರಿಗೆ ಭಕ್ತಿ ವಿಶ್ವಾಸಗಳಿವೆಯೋ ಅವರು ಶಾಸ್ತ್ರವನ್ನೋದಬೇಕಾದದ್ದಿಲ್ಲ. ಆದರೆ ಇತರರು ಅವರನ್ನು (ಗಿರೀಶಬಾಬುಗಳನ್ನು ) ಅನುಕರಣ ಮಾಡುವುದಕ್ಕೆ ಹೋದರೆ ಅಂಥವರಿಗೆ ಸರ್ವನಾಶವಾದೀತು. ಅವರ</p>

<!-- 349-8/0068-->
<p>ವಿಷಯವನ್ನು ಕಿವಿಯಿಂದ ಕೇಳಿಕೊಂಡು ಹೋಗಿ; ಎಂದಿಗೂ ಅವರನ್ನು ನೋಡಿಕೊಂಡು ಕೆಲಸಮಾಡುವುದಕ್ಕೆ ಹೋಗಬೇಡಿ.</p>
<p>ಶಿಷ್ಯ : ಅಪ್ಪಣೆ.</p>
<p>ಸ್ವಾಮಿಾಜಿ: ಅಪ್ಪಣೆಯೆಂದರಾಗಲಿಲ್ಲ ! ಏನೇನು ಹೇಳಿದೆ ಆ ವಿಷಯ ಗಳನ್ನೆಲ್ಲಾ ತಿಳಿದುಕೊ, ಮೂರ್ಖನ ಹಾಗೆ ಎಲ್ಲಕ್ಕೂ ಸುಮ್ಮನೆ ರುಜುಹಾಕಿಕೊಂಡು ಹೋಗಬೇಡ. ನಾನು ಹೇಳಿದರೂ ನಂಬಬೇಡ; ತಿಳಿದರೆ, ಆಮೇಲೆ ಒಪ್ಪಿಕೊ. ನನಗೆ ಪರಮಹಂಸರು ತಮ್ಮ ಮಾತುಗಳನ್ನೆಲ್ಲಾ ಗ್ರಹಿಸಿಕೊಳ್ಳಬೇಕೆಂದು ಸರ್ವದಾ ಹೇಳುತ್ತಿದ್ದರು. ಸದ್ಯುಕ್ತಿ ತರ್ಕಶಾಸ್ತ್ರ ಇವೆಲ್ಲಾ ಏನನ್ನು ಹೇಳುತ್ತವೆಯೋ ಅದನ್ನು ಅನುಸರಿಸಿ ಆ ಮಾರ್ಗದಲ್ಲಿ ಹೋಗುತ್ತಿದ್ದರು. ವಿಚಾರ ಮಾಡುತ್ತ ಮಾಡುತ್ತ ಬುದ್ದಿಯ ಪರಿಷ್ಕಾರವಾಗುತ್ತದೆ, ಆಮೇಲೆ ಅದರಲ್ಲಿ ಬ್ರಹ್ಮ ಪ್ರತಿಫಲಿತವಾಗುತ್ತದೆ. ತಿಳಿಯಿತೆ ?</p>
<p>ಶಿಷ್ಯ : ಹುಂ; ಆದರೆ ನಾನಾ ಜನರ ನಾನಾ ಮಾತು ಕೇಳಿ ಬುದ್ದಿ ಸಮನಾಗಿರುವುದಿಲ್ಲ; ಗಿರೀಶಬಾಬುಗಳು 'ಅದನ್ನೆಲ್ಲಾ ಓದಿದರೆ ಆಗುವುದೇನು?' ಎಂದರು; ತಾವು ವಿಚಾರಮಾಡಬೇಕೆಂದು ಹೇಳುವಿರಿ; ಈಗ ಏನು ಮಾಡುವುದು?</p>
<p>ಸ್ವಾಮಿಾಜಿ: ನಮ್ಮ ಇಬ್ಬರ ಮಾತೂ ನಿಜ. ಆದರೆ ಎರಡು ಬೇರೆ ಬೇರೆ ದೃಷ್ಟಿಗಳಿಂದ ನಮ್ಮಿಬ್ಬರ ಮಾತುಗಳನ್ನು ಆಡಬೇಕಾಗಿದೆ - ಅಷ್ಟೆ. ಒಂದು ಅವಸ್ಥೆ ಇದೆ, ಅಲ್ಲಿ ಯುಕ್ತಿ ತರ್ಕ ಎಲ್ಲಾ ಹೋಗುತ್ತದೆ - 'ಮೂಕಾಸ್ವಾದನವತ್' - ಮೂಕನು ಸವಿಯುವಂತೆ, ಮತ್ತೊಂದು ಅವಸ್ಥೆ ಇದೆ. ಅದರಲ್ಲಿ ವೇದಾದಿ ಶಾಸ್ತ್ರಗ್ರಂಥಗಳ ಸಮಾಲೋಚನೆ, ಓದುವುದು, ಕೇಳುವುದು ಎಲ್ಲ ಇರುತ್ತವೆ. ಓದಿ ಕೇಳಿ ಮಾಡುತ್ತ ಮಾಡುತ್ತ ಸತ್ಯವಸ್ತುವು ಪ್ರತ್ಯಕ್ಷವಾಗುತ್ತದೆ. ನೀವು ಇವುಗಳನ್ನು ಓದಿ ಕೇಳಿ ಮಾಡಬೇಕಾಗಿದೆ; ಹಾಗಾದರೆ ನಿನಗೆ ಸತ್ಯ ಪ್ರತ್ಯಕ್ಷವಾಗುತ್ತದೆ - ತಿಳಿಯಿತೆ ?</p>
<p>ದಡ್ಡ ಶಿಷ್ಯನು ಸ್ವಾಮಿಗಳ ಈ ವಿಧವಾದ ಅಪ್ಪಣೆಯಿಂದ ಗಿರೀಶಬಾಬುಗಳಿಗೆ ಸೋಲಾಯಿತೆಂದು ಮನಸ್ಸಿನಲ್ಲಿ ಮಾಡಿಕೊಂಡು, ಗಿರೀಶಬಾಬುಗಳ ಕಡೆಗೆ ನೋಡುತ್ತ, “ಮಹಾಶಯರೇ, ನಾನು ವೇದ ವೇದಾಂತಗಳನ್ನು ಓದಿ ವಿಚಾರಮಾಡಬೇಕೆಂದು ಸ್ವಾಮಿಗಳು ಹೇಳಿದ್ದನ್ನು ಕೇಳಿದಿರಷ್ಟೇ !'' ಎಂದು ನುಡಿದನು.</p>
<p>ಗಿರೀಶಬಾಬು: ನೀನು ಹಾಗೆಯೇ ಮಾಡು ಹೋಗು. ಸ್ವಾಮಿಗಳ ಆಶೀರ್ವಾದ ದಿಂದ ಹಾಗೆ ಮಾಡಿಯೆ ನಿನಗೆ ಎಲ್ಲಾ ಒಳ್ಳೆಯದಾಗುತ್ತದೆ.</p>
<p>ಸದಾನಂದ ಸ್ವಾಮಿಗಳು ಈ ಸಮಯದಲ್ಲಿ ಅಲ್ಲಿಗೆ ಬಂದು ಕುಳಿತುಕೊಂಡರು. ಸ್ವಾಮೀಜಿ ಅವರನ್ನು ನೋಡಿ 'ಅಯ್ಯಾ, ಈ ಜಿ.ಸಿ.ಯ ಬಾಯಿಯಿಂದ ದೇಶದ ದುರ್ದಶೆಯನ್ನು ಕೇಳಿ ಮನಸ್ಸು ಮಿಲಮಿಲನೆ ಒದ್ದಾಡುತ್ತಿದೆ. ದೇಶಕ್ಕೋಸ್ಕರ ಏನಾದರೂ ಮಾಡಬಲ್ಲಿರಾ?'' ಎಂದರು.</p>
<p>ಸದಾನಂದ: ಮಹಾಸ್ವಾಮಿ, ಅಪ್ಪಣೆ - ಸೇವಕನು ಸಿದ್ಧನಾಗಿದ್ದಾನೆ.</p>

<!-- 349-8/0069-->

<p>ಸ್ವಾಮಿಾಜಿ: ಮೊದಲು ಸಣ್ಣ ಕ್ರಮದಲ್ಲಿ ಒಂದು ಸೇವಾಶ್ರಮವನ್ನು ಸ್ಥಾಪಿಸಿ. ಅದರಲ್ಲಿ ದರಿದ್ರರೂ ದುಃಖಿಗಳೂ ಎಲ್ಲರೂ ಸಹಾಯ ಪಡೆಯಬೇಕು. ರೋಗಿಗಳಿಗೆ ಉಪಚಾರ ಮಾಡಬೇಕು. ಯಾರಿಗೆ ನೀನು ಎನ್ನುವವರು ಯಾರೂ ಇಲ್ಲವೊ ಅಂಥ ದಿಕ್ಕಿಲ್ಲದ ಜನರಿಗೆ ಜಾತಿವರ್ಣಗಳನ್ನು ಲಕ್ಷ್ಯಮಾಡದೆ ಸೇವೆ ಮಾಡಬೇಕು. ಗೊತ್ತಾಯಿತೆ?</p>
<p>ಸದಾನಂದ: ''ಅಪ್ಪಣೆ ಮಹಾಸ್ವಾಮಿ ?” ಸ್ಯಾಮಾಜಿ: ಜೀವ ಸೇವೆಗಿಂತ ಮತ್ತೊಂದು ಧರ್ಮವಿಲ್ಲ. ಸೇವಾಧರ್ಮವನ್ನು ಸರಿಯಾಗಿ ನಡೆಸಿಕೊಂಡು ಬರಲು ಸಮರ್ಥನಾದರೆ ಸುಲಭವಾಗಿಯೇ ಸಂಸಾರ ಬಂಧನವು ಕತ್ತರಿಸಿ ಹೋಗುತ್ತದೆ - 'ಮುಕ್ತಿಃ ಕರಪಲಾಯತೇ' - ಮುಕ್ತಿಯು ಅಂಗೈನ ನೆಲ್ಲಿಕಾಯಾಗುತ್ತದೆ.</p>
<p>ಈಗ ಗಿರೀಶಬಾಬುಗಳನ್ನು ಸಂಬೋಧಿಸಿ ಸ್ವಾಮಿಗಳು ಹೇಳಿದ್ದೇನೆಂದರೆ - ನೋಡು ಗಿರೀಶಬಾಬು, ನನಗೆ ಎನ್ನಿಸುತ್ತದೆ - ಈ ಜಗತ್ತಿನ ದುಃಖವನ್ನು ಹೋಗಲಾಡಿಸುವುದಕ್ಕೆ ನಾನು ಸಹಸ ಜನ್ಮವನ್ನೆ ತಬೇಕಾದರೂ ಎತ್ತುವೆನು ! ಅದರಿಂದ ಯಾರಿಗಾದರೂ ಒಂದಿಷ್ಟು ದುಃಖಹೋಗುವುದಾದರೂ ಹಾಗೆ ಮಾಡುವೆನು. ಬರಿಯ ಒಬ್ಬನ ಮುಕ್ತಿಯನ್ನು ಕಟ್ಟಿಕೊಂಡು ಆಗುವುದೇನು? ಎನ್ನಿಸುತ್ತದೆ. ಎಲ್ಲರನ್ನೂ ಜೊತೆಯಲ್ಲಿ ಕರೆದುಕೊಂಡು ಆ ಮಾರ್ಗದಲ್ಲಿ ಹೋಗಬೇಕು. ಏಕೆ ಈ ಭಾವ ಉಂಟಾಯಿತು ಹೇಳಬಲ್ಲೆಯಾ?</p>
<p>ಗಿರೀಶಬಾಬು: ಹಾಗಲ್ಲದಿದ್ದರೆ ಪರಮಹಂಸರು ನಿನ್ನನ್ನು ಎಲ್ಲರಿಗಿಂತಲೂ ದೊಡ್ಡ ಆಧ್ಯಾತ್ಮಿಕ ಶಕ್ತಿ ಎಂದು ಹೇಳುತ್ತಿರಲಿಲ್ಲ. ಈ ಇಷ್ಟು ಹೇಳಿ ಗಿರೀಶಬಾಬುಗಳು ಬೇರೆ ಕೆಲಸವಿದೆಯೆಂದು ಅಪ್ಪಣೆ ಪಡೆದು ಹೊರಟುಹೋದರು.</p>

<!-- 349-8/0070-->
<p>ಅಧ್ಯಾಯ ೧೧* ಸ್ಥಳ: ಆಲಂಬಜಾರ್ ಮಠ, ವರ್ಷ: ಕ್ರಿ.ಶ. ೧೮೯೭. ಸ್ವಾಮಿಾಜಿ ಮೊದಲಸಾರಿ ವಿಲಾಯಿತಿಯಿಂದ ಹಿಂತಿರುಗಿ ಕಲ್ಕತ್ತೆಗೆ ಬಂದ ಮೇಲೆ ಉತ್ಸಾಹಶಾಲಿಗಳಾದ ಬಹುಜನ ಯುವಕರು ಸ್ವಾಮಿಗಳಲ್ಲಿ ಬಂದು ಹೋಗುತ್ತಿದ್ದರೆಂದು ಹಿಂದೆಯೇ ಹೇಳಿದ್ದೇವೆ. ಈ ಸಮಯದಲ್ಲಿ ಸ್ವಾಮಿಾಜಿ ಯುವಕರಿಗೆ ಬ್ರಹ್ಮಚರ್ಯ ಮತ್ತು ತ್ಯಾಗದ ವಿಷಯವಾಗಿ ಸರ್ವದಾ ಉಪದೇಶ ಮಾಡುತ್ತಲೂ, ಸಂನ್ಯಾಸವನ್ನು ಎಂದರೆ ತಮ್ಮ ಮೋಕ್ಷ ಮತ್ತು ಜಗತ್ತಿನ ಕಲ್ಯಾಣಕ್ಕಾಗಿ ಸರ್ವಸ್ವವನ್ನೂ ತ್ಯಾಗ ಮಾಡುವಿಕೆಯನ್ನು ಕೈಗೊಳ್ಳಬೇಕೆಂದು ಬಹುವಾಗಿ ಅವರನ್ನು ಉತ್ಸಾಹಗೊಳಿಸುತ್ತಲೂ ಇದ್ದುದನ್ನು ನೋಡಿದ್ದೇವೆ. ಸಂನ್ಯಾಸ ತೆಗೆದುಕೊಳ್ಳದಿದ್ದರೆ ಯಾರಿಗೂ ಯಾಥಾರ್ಥವಾದ ಆತ್ಮಜ್ಞಾನವುಂಟಾಗುವುದು ಸಾಧ್ಯವಲ್ಲ; ಅಷ್ಟೇಕೆ? ಬಹುಜನ ಹಿತಕರವೂ ಬಹುಜನ ಸುಖಕರವೂ ಆದ ಯಾವ ವಿಧವಾದ ಐಹಿಕ ಕಾರ್ಯಕ್ರಮಗಳನ್ನು ಮಾಡುವುದೂ, ಅದರಿಂದ ಸಿದ್ದಿಯನ್ನು ಪಡೆಯುವುದೂ ಸಂನ್ಯಾಸವಿಲ್ಲದೆ ಆಗುವುದಿಲ್ಲ - ಎಂದು ಅವರು ಅನೇಕವೇಳೆ ಹೇಳಿದ್ದನ್ನು ನಾವು ಕೇಳಿದ್ದೇವೆ. ಅವರು ಯಾವಾಗಲೂ ಉತ್ಸಾಹಶಾಲಿಗಳಾದ ಯುವಕರ ಮುಂದೆ ತ್ಯಾಗದ ಉನ್ನತ ಆದರ್ಶವನ್ನು ಇಡುತ್ತಿದ್ದರು; ಮತ್ತು ಯಾರಾದರೂ ಸಂನ್ಯಾಸ ತೆಗೆದುಕೊಳ್ಳಬೇಕೆಂಬ ಅಭಿಪ್ರಾಯವನ್ನು ತೋರಿಸಿದರೆ ಅವರಿಗೆ ಹೆಚ್ಚು ಉತ್ಸಾಹವನ್ನುಂಟುಮಾಡಿ ಕೃಪೆಯನ್ನು ತೋರಿಸುತ್ತಿದ್ದರು. ಅವರ ಉತ್ಸಾಹದ ಮಾತುಗಳಿಂದ ಆಗ ಕೆಲವು ಜನ ಭಾಗ್ಯಶಾಲಿಗಳಾದ ಯುವಕರು ಸಂಸಾರಾ ಶ್ರಮವನ್ನು ತ್ಯಾಗಮಾಡಿ ಅವರಿಂದಲೇ ಸಂನ್ಯಾಸಾಶ್ರಮವನ್ನು ಕೈಕೊಂಡರು. ಇವರಲ್ಲಿ ಮೊದಲು ನಾಲ್ಕು ಜನರಿಗೆ ಸಂನ್ಯಾಸ ಕೊಟ್ಟರಷ್ಟೆ. ಆ ದಿನ ಶಿಷ್ಯನ ಮನಸ್ಸಿನಲ್ಲಿ ಇವೊತ್ತಿಗೂ ನೆನಪಿನಲ್ಲಿದೆ.</p>
<p>- ಸ್ವಾಮಿ ನಿತ್ಯಾನಂದ, ವಿರಜಾನಂದ, ಪ್ರಕಾಶಾನಂದ ಮತ್ತು ನಿರ್ಭಯಾನಂದ ಎಂಬ ಹೆಸರುಗಳನ್ನು ಪಡೆದು ಶ್ರೀರಾಮಕೃಷ್ಟ ಮಂಡಲಿಯಲ್ಲಿ ಈಗ ಯಾರು ಸುಪರಿಚಿತರಾಗಿದ್ದಾರೆಯೋ ಅವರೇ ಆ ದಿನ ಸಂನ್ಯಾಸವನ್ನು ಪಡೆದವರು. ಮಠದ ಸಂನ್ಯಾಸಿಗಳಿಂದ ಶಿಷ್ಯನು ಅನೇಕ ಸಲ ಕೇಳಿರುವುದೇನೆಂದರೆ - ಅವರಲ್ಲಿ ಒಬ್ಬರಿಗೆ ಸಂನ್ಯಾಸ ಕೊಡಿಸುವ ವಿಷಯದಲ್ಲಿ ಸ್ವಾಮಿಾಜಿಯ ಗುರುಭ್ರಾತೃಗಳು ಆಕ್ಷೇಪಿಸಿದ್ದರು. ಸ್ವಾಮಿಜಿ ಅದಕ್ಕೆ ಉತ್ತರವಾಗಿ “ನಾವೂ ಪಾಪಿ ತಾಪಿ ದೀನ ದುಃಖ ಪತಿತ ಇಂಥವರ ಉದ್ದಾರದ ವಿಷಯದಲ್ಲಿ ಹಿಂಜರಿದರೆ ಅದನ್ನು ಮಾಡುವವರು ಇನ್ಯಾರು? ನೀವು ಈ ವಿಷಯದಲ್ಲಿ ಯಾವ ವಿಧವಾಗಿಯೂ ಅಡ್ಡಿಯಾಗಬೇಡಿ'' ಎಂದರು. ಸ್ವಾಮಿಜಿಯವರ ಬಲಿಷ್ಠವಾದ ಇಚ್ಚೆಯೇ ಕೈಗೂಡಿತು. ಅನಾಥ ಶರಣರಾದ ಸ್ವಾಮಿಜಿ ತಮ್ಮ ಕೃಪಾಗುಣದಿಂದ ಆತನಿಗೆ ಸಂನ್ಯಾಸ ಕೊಡುವುದಕ್ಕೆ ಮನಸ್ಸು ಮಾಡಿದರು.</p>
<p>*<span class="en"> C.W, Vol. VI, P. 503</span></p>

<!-- 349-8/0071-->

<p>* ಶಿಷ್ಯನು ಈಗ ಎರಡು ದಿನಗಳಿಂದ ಮಠದಲ್ಲಿಯೆ ಇದ್ದಾನೆ. ಸ್ವಾಮಿಜಿ ಶಿಷ್ಯನನ್ನು ಕುರಿತು 'ನೀನು ಭಟ್ಟಾಚಾರ್ಯ ಬ್ರಾಹ್ಮಣ; ನಾಳೆ ಬೆಳಿಗ್ಗೆ ನೀನೇ ಇವರ ಶ್ರಾದ್ಧ ಮಾಡಿಸು; ಮರುದಿನ ಇವರೆಲ್ಲರಿಗೂ ಸಂನ್ಯಾಸ ಕೊಡಿಸುತ್ತೇನೆ. ಇವತ್ತು ಪಂಚಾಂಗ ಆಗಮಾದಿಗಳನ್ನು ನೋಡಿಬಿಡು” ಎಂದು ಹೇಳಿದರು. ಶಿಷ್ಯನು ಸ್ವಾಮಿಜಿಯವರ ಆಜ್ಞೆಯನ್ನು ಶಿರಸಾವಹಿಸಿದನು.</p>
<p>ಸಂನ್ಯಾಸ ತೆಗೆದುಕೊಳ್ಳುವ ಹಿಂದಿನ ದಿನ ಸಂನ್ಯಾಸವ್ರತವನ್ನು ಸ್ವೀಕರಿಸುವುದಕ್ಕೆ ನಿಶ್ಚಯಮಾಡಿಕೊಂಡು ಮೇಲೆ ಹೇಳಿದ ನಾಲ್ಕುಜನ ಬ್ರಹ್ಮಚಾರಿಗಳು ತಲೆಯನ್ನು ಮುಂಡನ ಮಾಡಿಕೊಂಡು ಗಂಗೆಯಲ್ಲಿ ಸ್ನಾನ ಮಾಡಿ ಶುಭ್ರವಸ್ತ್ರವನ್ನುಟ್ಟು ಸ್ವಾಮಿಜಿಯವರ ಪಾದಪದ್ಮಗಳನ್ನು ವಂದಿಸಿ, ಅವರ ಸ್ನೇಹಾಶೀರ್ವಾದವನ್ನು ಪಡೆದು ಶ್ರಾದ್ಧ ಮಾಡುವುದಕ್ಕೆ ಸಿದ್ಧರಾದರು.</p>
<p>ಇಲ್ಲಿ ಒಂದು ಸಂಗತಿಯನ್ನು ಹೇಳಿದರೆ ಅಸಂಬದ್ಧವಾಗಲಾರದು. ಅದೇನೆಂದರೆ, ಶಾಸ್ತ್ರರೀತಿ ಸಂನ್ಯಾಸಾಶ್ರಮವನ್ನು ತೆಗೆದುಕೊಳ್ಳುವವರು ಆ ಕಾಲದಲ್ಲಿ ತಮ್ಮ ಶ್ರಾದ್ಧವನ್ನು ತಾವೇ ಮಾಡಿಕೊಳ್ಳಬೇಕು. ಏಕೆಂದರೆ ಸಂನ್ಯಾಸವನ್ನು ತೆಗೆದುಕೊಂಡರೆ ಲೌಕಿಕ ಅಥವಾ ವೈದಿಕ ಯಾವ ವಿಷಯದಲ್ಲಿಯೂ ಅವರಿಗೆ ಅಲ್ಲಿಂದ ಮುಂದಕ್ಕೆ ಅಧಿಕಾರವಿರುವುದಿಲ್ಲ. ಮಕ್ಕಳು ಮೊಮ್ಮಕ್ಕಳು ಮುಂತಾದವರು ಮಾಡುವ ಶ್ರಾದ್ಧ ಪಿಂಡ ದಾನಾದಿಗಳ ಫಲ ಅವರನ್ನು ಅಲ್ಲಿಂದ ಮುಂದೆ ಸ್ಪರ್ಶಮಾಡಲಾರವು, ಆದ್ದರಿಂದ ಸಂನ್ಯಾಸ ತೆಗೆದುಕೊಳ್ಳುವುದಕ್ಕೆ ಮೊದಲು ತನ್ನ ಶ್ರಾದ್ಧವನ್ನು ತಾನೆ ಮಾಡಿಕೊಳ್ಳಬೇಕು; ತನ್ನ ಕಾಲಿನ ಮೇಲೆ ತನ್ನ ಪಿಂಡವನ್ನು ಹಾಕಿಕೊಂಡು ಸಂಸಾರದ ಅಷ್ಟೇ ಏಕೆ, ತನ್ನ ದೇಹದ ಪೂರ್ವ ಸಂಬಂಧಾದಿಗಳನ್ನು ಸಂಕಲ್ಪದ್ಯಾರಾ ಪೂರ್ತಿಯಾಗಿ ತ್ಯಜಿಸಲು ಸಾಧನ ಮಾಡಬೇಕು. ಇದನ್ನು ಸಂನ್ಯಾಸ ತೆಗೆದುಕೊಳ್ಳುವುದರ ಅಧಿವಾಸಕ್ರಿಯೆಯೆಂದು ಹೇಳಬಹುದು. ಸಾಮಾಜಿ ಈ ವೈದಿಕ ಕರ್ಮಗಳಲೆ ಲಾ ಪೂರ್ಣವಾದ ನಂಬುಗೆಯನ್ನಿಟ್ಟುಕೊಂಡಿದ್ದರು ಮತ್ತು ಈ ಕರ್ಮಗಳೆಲ್ಲಾ ಶಾಸ್ರೋಕ್ತವಾಗಿ ಸರಿಯಾಗಿ ನಡೆಯದಿದ್ದರೆ ಬಹು ಅಸಮಾಧಾನಪಟ್ಟುಕೊಳ್ಳುತ್ತಿದ್ದರು. ಇದನ್ನು ಶಿಷ್ಯನು ಗಮನಿಸಿದನು. ಈಗಿನ ಕಾಲದಲ್ಲಿ ಕಾವಿಯ ಬಟ್ಟೆಯನ್ನುಟ್ಟು ಹೊರಗೆ ಬಂದುಬಿಟ್ಟರೆ ಅನೇಕರು ಸಂನ್ಯಾಸ ದೀಕ್ಷೆಯನ್ನು ಪಡೆದೆವೆಂದುಕೊಳ್ಳುತ್ತಾರಲ್ಲಾ, ಇದನ್ನು ಸ್ವಾಮಿಾಜಿ ಒಪ್ಪುತ್ತಿರಲಿಲ್ಲ. ಬಹುಕಾಲದಿಂದ ಬಂದ ಗುರುಪರಂಪರೆಯನ್ನು ಅನುಸರಿಸಿ ಬ್ರಹ್ಮಸಾಧನಕ್ಕೆ ಉಪಯುಕ್ತವಾದ ಸಂನ್ಯಾಸ ವ್ರತವನ್ನು ತೆಗೆದುಕೊಳ್ಳುವುದಕ್ಕೆ ಮೊದಲು ನಡೆಯಬೇಕಾದ ನೈಷ್ಠಿಕ ಸಂಸ್ಕಾರಗಳನ್ನು ಬ್ರಹ್ಮಚಾರಿಗಳಿಂದ ಯಥಾವತ್ತಾಗಿ ನಡೆಸುತ್ತಿದ್ದರು. ನಾವು ಮತ್ತೂ ಒಂದು ಸಂಗತಿಯನ್ನು ಕೇಳಿದ್ದೇವೆ; ಅದೇನೆಂದರೆ, ಪರಮಹಂಸರು ಪರಂಧಾಮವನ್ನು ಪಡೆದಬಳಿಕ ಸ್ವಾಮಿಾಜಿ ಉಪನಿಷತ್ತು ಮತ್ತು ಶಾಸ್ತ್ರಗಳಲ್ಲಿರುವ ಸಂನ್ಯಾಸ ವಿಧಿಪದ್ಧತಿಗಳನ್ನು ಶೇಖರಿಸಿಕೊಂಡು, ಗುರುಭ್ರಾತೃ ಗಳೊಡನೆ ಒಂದು ಕಡೆ ಪರಮಹಂಸರ ಚಿತ್ರಪಟದ ಸಮಕ್ಷಮದಲ್ಲಿ ವೈದಿಕ ರೀತಿಯನ್ನನುಸರಿಸಿ ಸಂನ್ಯಾಸವನ್ನು ತೆಗೆದುಕೊಂಡರಂತೆ.</p>

<!-- 349-8/0072-->
<p>ಆಲಂಬಜಾರ್ ಮಠದ ಮಹಡಿಯ ಮೇಲಿದ್ದ ಕೊಠಡಿಯಲ್ಲಿ ಶ್ರಾದ್ದಕ್ಕೆ ಬೇಕಾದ ಪದಾರ್ಥಗಳೆಲ್ಲಾ ಸಿದ್ದ ಮಾಡಲ್ಪಟ್ಟಿದ್ದುವು. ನಿತ್ಯಾನಂದಸ್ವಾಮಿಗಳು ಶ್ರಾದ್ಧಗಳನ್ನು ಅನೇಕಸಾರಿ ಮಾಡಿಸಿದ್ದಾರೆ; ಆದ್ದರಿಂದ ಬೇಕಾದ ಪದಾರ್ಥಗಳನ್ನು ಒದಗಿಸಿ ಕೊಳ್ಳುವುದರಲ್ಲಿ ಏನೂ ಕೊರತೆಯಿರಲಿಲ್ಲ. ಶಿಷ್ಯನು ಸ್ನಾನಮಾಡಿಕೊಂಡು ಸ್ವಾಮಿಜಿಯವರ ಅಪ್ಪಣೆಯಂತೆ ಪೌರೋಹಿತ್ಯ ಮಾಡಿಸುವುದಕ್ಕೆ ಕುಳಿತನು. ಮಂತ್ರಗಳನ್ನು ಹೇಳಿಕೊಡುವುದಕ್ಕೂ ಹೇಳುವುದಕ್ಕೂ ಆರಂಭವಾಯಿತು. ಸ್ವಾಮಿಾಜಿ ಒಂದೊಂದುಸಾರಿ ಬಂದು ಬಂದು ಹೋಗುತ್ತಿದ್ದರು. ಶ್ರಾದ್ಧದ ಕೊನೆಯಲ್ಲಿ ನಾಲ್ಕು ಜನ ಬ್ರಹ್ಮಚಾರಿಗಳೂ ಯಾವಾಗ ತಮ್ಮ ತಮ್ಮ ಪಾದಗಳ ಮೇಲೆ ಪಿಂಡಗಳನ್ನು ಹಾಕಿಕೊಂಡು ಇಂದಿನಿಂದ ಸಂಸಾರದ ಭಾಗಕ್ಕೆ ಸತ್ತವರಂತಾದರೋ ಆಗ ಶಿಷ್ಯನ ಮನಸ್ಸಿನಲ್ಲಿ ತುಂಬ ವ್ಯಾಕುಲತೆಯುಂಟಾಯಿತು. ಸಂನ್ಯಾಸದ ಕಠೋರತೆಯನ್ನು ನೆನೆದುಕೊಂಡು ಮಂಕುಬಡಿದಂತಾಯಿತು. ಪಿಂಡ ಮುಂತಾದುವುಗಳನ್ನು ತೆಗೆದುಕೊಂಡು ಗಂಗೆಗೆ ಹೊರಟುಹೋದ ಬಳಿಕ ಸ್ವಾಮಿಾಜಿ ಶಿಷ್ಯನ ವ್ಯಾಕುಲತೆಯನ್ನು ನೋಡಿ ಇದನ್ನೆಲ್ಲಾ ನೋಡಿ ಕೇಳಿ ನಿನ್ನ ಮನಸ್ಸಿನಲ್ಲಿ ತುಂಬ ಭಯವುಂಟಾಗಿದೆ - ಅಲ್ಲವೇನಯ್ಯಾ?' ಎಂದು ಕೇಳಿದರು. ಶಿಷ್ಯನು ತಲೆಯನ್ನು ಬಗ್ಗಿಸಿಕೊಂಡು ಸಮ್ಮತಿಯನ್ನು ಸೂಚಿಸಿದ. ಸ್ವಾಮೀಜಿ ಅವನಿಗೆ ಹೀಗೆಂದು ಹೇಳಿದರು: ಸಂಸಾರದಲ್ಲಿ ಇಂದಿನಿಂದ ಇವರು ಸತ್ತಹಾಗೆ, ನಾಳೆಯಿಂದ ಇವರಿಗೆ ಹೊಸ ದೇಹ ಹೊಸ ಯೋಚನೆ ಹೊಸ ಬಟ್ಟೆಬರೆಗಳು ಬರುತ್ತವೆ. ಇವರು ಬ್ರಹ್ಮವೀರದಲ್ಲಿ ಪ್ರದೀಪ್ತರಾದ ಉರಿಯುತ್ತಿರುವ ಬೆಂಕಿಯಂತಿರುತ್ತಾರೆ. “ನ ಕರ್ಮಣಾ ನ ಪ್ರಜಯಾ ಧನೇನ ತ್ಯಾಗೇನೈಕೇ ಅಮೃತತ್ವ ಮಾನಶುಃ” - ಕರ್ಮದಿಂದಾಗಲಿ, ಸಂತತಿಯಿಂದಾಗಲಿ, ಧನದಿಂದಾಗಲಿ ಅಮೃತತ್ವವು ಸಾಧ್ಯವಿಲ್ಲ. ತ್ಯಾಗದಿಂದಲೇ ಕೆಲವರು ಅಮೃತತ್ವವನ್ನು ಪಡೆದರು. ಧನದಿಂದ ಯಜ್ಞಯಾಗಾದಿಗಳಿಂದಲ್ಲ; ತ್ಯಾಗವೊಂದರಿಂದಲೇ ಅಮೃತತ್ವವನ್ನು ಪಡೆದರು. - ಸ್ವಾಮಿಜಿಯವರ ಮಾತನ್ನು ಕೇಳಿ ಶಿಷ್ಯನು ಮಾತು ಹೊರಡದೆ ನಿಂತುಕೊಂಡಿದ್ದನು. ಸಂನ್ಯಾಸದ ಕಠೋರತೆಯನ್ನು ನೆನೆದುಕೊಂಡು ಆತನ ಬುದ್ದಿಯು ಸ್ತಂಭೀಭೂತವಾಗಿ ಹೋಗಿತ್ತು - ಶಾಸ್ತ್ರಜ್ಞಾನಾಡಂಬರಗಳಿಂದ ದೂರ ಹೋಗಿಬಿಟ್ಟಿತ್ತು. ಅವನು ಬರಿಯ ಮಾತಿಗೂ ಕಾರ್ಯಕ್ಕೂ ಎಷ್ಟು ಭೇದವಿದೆಯೆಂದು ಭಾವಿಸಿಕೊಳ್ಳತೊಡಗಿದನು. - ಶ್ರಾದ್ಧ ಮಾಡಿಕೊಂಡು ನಾಲ್ಕು ಜನ ಬ್ರಹ್ಮಚಾರಿಗಳು ಈ ಮಧ್ಯೆ ಗಂಗೆಯಲ್ಲಿ ಪಿಂಡವನ್ನು ಹಾಕಿ ಬಂದು ಸ್ವಾಮಿಜಿಯವರ ಪಾದಪದ್ಮಗಳಿಗೆ ನಮಸ್ಕಾರ ಮಾಡಿದರು. ಸ್ವಾಮಿಜಿ ಆಶೀರ್ವಾದಮಾಡಿ ನೀವು ಮಾನವ ಜೀವನದ ಶ್ರೇಷ್ಠ ವ್ರತವನ್ನು ಕೈಗೊಳ್ಳುವುದರಲ್ಲಿ ಉತ್ಸಾಹಿತರಾಗಿದ್ದೀರಿ; ನಿಮ್ಮ ಜನ್ಮ ಧನ್ಯ; ಧನ್ಯ ನಿಮ್ಮ ವಂಶ; ಧನ್ಯಳು ನಿಮ್ಮನ್ನು ಹೆತ್ತ ತಾಯಿ; 'ಕುಲಂ ಪವಿತ್ರಂ ಜನನೀ ಕೃತಾರ್ಥಾ' ಎಂದು ಹೇಳಿದರು.</p>

<!-- 349-8/0073-->

<p>ಆ ದಿವಸ ರಾತ್ರಿ ಊಟವಾದ ಮೇಲೆ ಸ್ವಾಮಿಜಿ ಕೇವಲ ಸಂನ್ಯಾಸ ಧರ್ಮದ ವಿಷಯವಾಗಿಯೆ ಮಾತುಕಥೆಗಳನ್ನಾಡುತ್ತಿದ್ದರು. ಸಂನ್ಯಾಸವ್ರತವನ್ನು ಕೈಗೊಳ್ಳುವುದರಲ್ಲಿ ಉತ್ಸುಕರಾಗಿದ್ದ ಬ್ರಹ್ಮಚಾರಿಗಳ ಕಡೆಗೆ ನೋಡುತ್ತ ಹೀಗೆಂದು ಹೇಳಿದರು: “ಆತ್ಮನೋ ಮೋಕ್ಷಾರ್ಥಂ ಜಗದ್ಧಿತಾಯ ಚ' - ತನ್ನ ಮುಕ್ತಿಗಾಗಿ ಮತ್ತು ಜಗತ್ತಿನ ಹಿತಕ್ಕಾಗಿ - ಇದೇ ಸಂನ್ಯಾಸದ ನಿಜವಾದ ಉದ್ದೇಶ, ಸಂನ್ಯಾಸ ವಿಲ್ಲದಿದ್ದರೆ ಯಾರೂ ಯಾವಾಗಲೂ ಬ್ರಹ್ಮಜ್ಞರಾಗಲಾರರು - ಈ ಮಾತನ್ನು ವೇದವೇದಾಂತಗಳು ಉದ್ಯೋಷಿಸಿ ಹೇಳುತ್ತವೆ. “ಈ ಸಂಸಾರವನ್ನು ನಡೆಸಿಕೊಂಡು ಹೋಗುತ್ತೇನೆ, ಬ್ರಹ್ಮಜ್ಞನೂ ಆಗುತ್ತೇನೆ' ಎಂದು ಯಾರು ಹೇಳುತ್ತಾರೆಯೋ ಅವರ ಮಾತಿಗೆ ಕಿವಿ ಕೊಡಬೇಡಿರಿ. ಅವೆಲ್ಲ ಪ್ರಚ್ಛನ್ನ ಭೋಗಿಗಳ ಪೊಳ್ಳು ಮಾತುಗಳು. ಒಂದಿಷ್ಟು ಸಂಸಾರ ಭೋಗೇಚ್ಛೆ ಯಾರಿಗೆ ಇರುತ್ತದೆಯೊ. - ಒಂದಿಷ್ಟು ಆಶೆ ಯಾರಿಗೆ ಇರುತ್ತದೆಯೊ - ಅವರಿಗೆ ಇದು ಬಹು ಕಠಿನವಾದ ಮಾರ್ಗವೆಂದು ತೋರಿ ಭಯವಾಗುವುದು. ಅದಕ್ಕೋಸ್ಕರವೇ ತಮ್ಮ ಮನಸ್ಸಿಗೆ ಸಮಾಧಾನ ತಂದುಕೊಳ್ಳುವುದಕ್ಕೋಸ್ಕರ 'ಈ ಪಕ್ಷ ಆ ಪಕ್ಷ ಎರಡು ಪಕ್ಷಗಳನ್ನೂ ಎಂದರೆ ಭೋಗ ತ್ಯಾಗಗಳೆರಡನ್ನೂ ನಡೆಸಿಕೊಂಡು ಹೋಗಬೇಕು' ಎಂದು ಹೇಳಿಕೊಂಡು ತಿರುಗುತ್ತಾರೆ. ಅದೆಲ್ಲಾ ಹುಚ್ಚರ ಮಾತು, ಉನ್ಮತ್ತರ ಪ್ರಲಾಪ, ಅಶಾಸ್ತ್ರೀಯ, ಅವೈದಿಕ ಮತ, ತ್ಯಾಗವಿಲ್ಲದೆ ಮುಕ್ತಿಯಿಲ್ಲ. ತ್ಯಾಗವಿಲ್ಲದೆ ಪರಾಭಕ್ತಿ ಬರುವುದಿಲ್ಲ. ತ್ಯಾಗ ತ್ಯಾಗ - 'ನಾನ್ಯ: ಪಂಥಾ ವಿದ್ಯತೇ ಅಯನಾಯ' - ಇದಲ್ಲದೆ ಬೇರೆ ದಾರಿ ಇಲ್ಲ. ಗೀತೆಯಲ್ಲಿಯೂ ಹೇಳಿದೆ - 'ಕಾಮ್ಯಾನಾಂ ಕರ್ಮಣಾಂ ನ್ಯಾಸಂ ಸಂನ್ಯಾಸಂ ಕವಯೋ ವಿದುಃ' - ಬಯಕೆಗಳನ್ನು ಗುರಿಯಾಗುಳ್ಳ ಎಲ್ಲ ಕರ್ಮಗಳನ್ನು ತ್ಯಜಿಸುವುದೇ ಸಂನ್ಯಾಸ.</p>
<p>ಸಂಸಾರದ ತಾಪತ್ರಯವನ್ನು ಬಿಟ್ಟುಬಿಡದಿದ್ದರೆ ಯಾರಿಗೂ ಮುಕ್ತಿ ಲಭಿಸುವುದಿಲ್ಲ. ಸಂಸಾರಾಶ್ರಮದಲ್ಲಿ ಯಾರು ಇರುತ್ತಾರೆಯೊ ಇವರು ಒಂದಲ್ಲದಿದ್ದರೆ ಮತ್ತೊಂದು ಆಶೆಗೆ ದಾಸರಾಗಿ ಬಂಧನದಲ್ಲಿ ಸಿಕ್ಕಿಕೊಂಡಿರುತ್ತಾರೆಂಬುದೇ ಇದಕ್ಕೆ ಪ್ರಮಾಣ. ಇಲ್ಲದಿದ್ದರೆ ಸಂಸಾರದಲ್ಲಿ ಹೇಗೆ ಇರುತ್ತಾನೆ? ಕಾಮಿನಿಯ ದಾಸ, ಇಲ್ಲದಿದ್ದರೆ ಕಾಂಚನದ ದಾಸ, ಇಲ್ಲದಿದ್ದರೆ ಮಾನ ಯಶಸ್ಸು ವಿದ್ಯೆ ಪಾಂಡಿತ್ಯ - ಇವುಗಳ ದಾಸ. ಈ ದಾಸತ್ವದಿಂದ ಹೊರಗೆ ಹೋಗಿ ಬಿದ್ದರೆ ಆಗ ಮುಕ್ತಿಮಾರ್ಗದಲ್ಲಿ ಮುಂದಾಗಲು ಸಮರ್ಥನಾದಾನು ! ಯಾರು ಎಷ್ಟಾದರೂ ಹೇಳಲಿ, ನಾನೇನೋ ತಿಳಿದುಕೊಂಡಿದ್ದೇನೆ - ಇದನ್ನೆಲ್ಲಾ ಬಿಟ್ಟು ಬಿಡದಿದ್ದರೆ, ಸಂನ್ಯಾಸವನ್ನು ಕೈಗೊಳ್ಳದಿದ್ದರೆ ಯಾವುದರಿಂದಲೂ ಜೀವನಿಗೆ ರಕ್ಷಣವಿಲ್ಲ - ಯಾವುದರಿಂದಲೂ ಬ್ರಹ್ಮಜ್ಞಾನವಾಗುವ ಸಂಭವವಿಲ್ಲ.</p>
<p>ಶಿಷ್ಯ : ಮಹಾಶಯರೆ, ಸಂನ್ಯಾಸವನ್ನು ತೆಗೆದುಕೊಂಡರೆ ತಾನೇ ಸಿದ್ದಿ ಯಾಗುತ್ತದೆಯೇ?</p>

<!-- 349-8/0074-->
<p>ಸ್ವಾಮಾಜಿ: ಸಿದ್ದಿಯಾಗುತ್ತದೆಯೊ ಬಿಡುತ್ತದೆಯೋ ಅದು ಆಮೇಲಿನ ಮಾತು. ನೀನು ಎಂದಿನವರೆಗೆ ಈ ಭೀಷಣ ಸಂಸಾರದ ಎಲ್ಲೆಯಿಂದ ಹೊರಗೆ ಹೋಗಿ ಬೀಳಲಾರೆಯೊ - ಎಲ್ಲಿಯವರೆಗೆ ಆಶಾವಾಸನೆಗಳ ಗುಲಾಮಗಿರಿಯನ್ನು ಬಿಡಲಾರೆಯೊ - ಅಲ್ಲಿಯವರೆಗೆ ನಿನಗೆ ಭಕ್ತಿ ಮುಕ್ತಿ ಯಾವುದೂ ಬರುವುದಿಲ್ಲ. ಬ್ರಹ್ಮಜ್ಞನಿಗೆ ಸಿದ್ದಿ ಋದ್ಧಿಗಳೆಲ್ಲಾ ಅತಿ ತುಚ್ಛವಾದುವುಗಳು.</p>
<p>ಶಿಷ್ಯ : ಮಹಾಶಯರೆ, ಸಂನ್ಯಾಸಕ್ಕೆ ಕಾಲಾಕಾಲಗಳಾಗಲಿ, ಪ್ರಕಾರ ಪ್ರಭೇದಗಳಾಗಲೀ ಇವೆಯೆ?</p>
<p>ಸ್ಯಾಮಾಜಿ: ಸಂನ್ಯಾಸ ಧರ್ಮಸಾಧನಕ್ಕೆ ಕಾಲಾಕಾಲವಿಲ್ಲ. ಶ್ರುತಿ ಹೇಳುವುದೇನೆಂದರೆ, ಯದಹರೇವ ವಿರಜೇತ್, ತದಹಹರೇವ ಪ್ರವ್ರಜೇತ್'- ಎಂದು ವೈರಾಗ್ಯ ಹುಟ್ಟುತ್ತದೆಯೋ ಅಂದೇ ಸಂನ್ಯಾಸಿಯಾಗಿ ಹೊರಟು ಹೋಗಬೇಕು. ಯೋಗವಾಸಿಷ್ಠದಲ್ಲಿಯೂ ಹೇಳಿದೆ –</p>
<p>“ಯುವೈವ ಧರ್ಮಶೀಲಃ ಸ್ಯಾತ್ ಅನಿತ್ಯಂ ಖಲು ಜೀವಿತಂ! ಕೋ ಹಿ ಜಾನಾತಿ ಕಸ್ಯಾದ್ಯ ಮೃತ್ಯುಕಾಲೋ ಭವಿಷ್ಯತಿ ||” ಜೀವನ ಅನಿತ್ಯವಾದುದರಿಂದ ಯೌವನದಲ್ಲಿಯೇ ಧರ್ಮಶೀಲನಾಗಬೇಕು. ಯಾರಿಗೆ ಯಾವಾಗ ಮೃತ್ಯು ಬಂದೊದಗುವುದೆಂಬುದನ್ನು ಯಾರು ಬಲ್ಲರು ?</p>
<p>ಶಾಸ್ತ್ರದಲ್ಲಿ ನಾಲ್ಕು ವಿಧವಾದ ಸಂನ್ಯಾಸ ವಿಧಾನ ಕಂಡುಬರುತ್ತದೆ: (೧) ವಿದ್ವತ್ ಸಂನ್ಯಾಸ, (೨) ವಿವಿದಿಷಾ ಸಂನ್ಯಾಸ, (೩) ಮರ್ಕಟ ಸಂನ್ಯಾಸ ಮತ್ತು (೪) ಆತುರ ಸಂನ್ಯಾಸ, ಹಠಾತ್ತಾಗಿ ನಿಜವಾದ ವೈರಾಗ್ಯ ಹುಟ್ಟಿತು. ಆಗ ಸಂನ್ಯಾಸವನ್ನು ತೆಗೆದುಕೊಂಡು ಹೊರಟುಹೋದರೆ - ಇದು ಪೂರ್ವಜನ್ಮ ಸಂಸ್ಕಾರವಿಲ್ಲದಿದ್ದರೆ ಹುಟ್ಟುವುದಿಲ್ಲ - ಇದರ ಹೆಸರೇ ವಿದ್ವತ್ ಸಂನ್ಯಾಸ, ಆತ್ಮತತ್ತ್ವವನ್ನು ತಿಳಿಯುವ ಪ್ರಬಲವಾದ ಆಶೆಯಿಂದ ಶಾಸ್ತ್ರಪಾಠ ಸಾಧನಾದಿಗಳ ಮೂಲಕ ಸ್ವಸ್ವರೂಪವನ್ನು ತಿಳಿದುಕೊಳ್ಳುವುದಕ್ಕೋಸ್ಕರ ಯಾರಾದರೂ ಬ್ರಹ್ಮಜ್ಞ ಪುರುಷರ ಹತ್ತಿರ ಸಂನ್ಯಾಸವನ್ನು ತೆಗೆದುಕೊಂಡು ಅಧ್ಯಯನ ಸಾಧನ ಭಜನಗಳನ್ನು ಮಾಡುವುದಕ್ಕೆ ತೊಡಗಿದರೆ - ಇದಕ್ಕೆ ವಿವಿದಿಷಾ ಸಂನ್ಯಾಸವೆಂದು ಹೆಸರು. ಸಂಸಾರದಲ್ಲಿ ಏಟು ತಿಂದೊ, ನೆಂಟರಿಷ್ಟರನ್ನು ಕಳೆದುಕೊಂಡೋ ಅಥವಾ ಮತ್ತಾವ ಕಾರಣದಿಂದಲೋ ಕೆಲಕೆಲವರು ಹೊರಟುಹೋಗಿ ಸಂನ್ಯಾಸ ತೆಗೆದುಕೊಳ್ಳುವರು. ಆದರೆ ಈ ವೈರಾಗ್ಯ ಸ್ಥಿರವಾಗಿರುವುದಿಲ್ಲ - ಇದರ ಹೆಸರು ಮರ್ಕಟ ಸಂನ್ಯಾಸ, ವೈರಾಗ್ಯ ಪಡೆದು ಪಶ್ಚಿಮದ ಕಡೆಗೆ ಹೋದ; ಹಾಗೆಯೇ ಒಂದು ಚಾಕರಿ ಸಂಪಾದಿಸಿಕೊಂಡ; ಆಮೇಲೆ ಬೇಕಾಗಿರ ತನ್ನ ಪರಿವಾರವನ್ನು ಕರೆಸಿಕೊಂಡ; ಇಲ್ಲದಿದ್ದರೆ ಮರಳಿ ಮದುವೆ ಮಾಡಿಕೊಂಡುಬಿಟ್ಟ ಎಂದು ಪರಮಹಂಸರು ಹೇಳುತ್ತಿದ್ದರಲ್ಲ ಹಾಗೆ ಮತ್ತೊಂದು ವಿಧವಾದ ಸಂನ್ಯಾಸವಿದೆ; ಅದು ಹೇಗೆಂದರೆ ಒಬ್ಬನು ಮುಮೂರ್ಷು. ಅಂದರೆ ಬದುಕುವ ಆಶೆಯಿಲ್ಲದೆ ಕಾಯಿಲೆಯಲ್ಲಿ ನರಳುತ್ತ ಹಾಸಗೆಯ ಮೇಲೆ ಮಲಗಿದ್ದಾನೆ. ಅವನಿಗೆ ಆಗ ಸಂನ್ಯಾಸ ಕೊಡುವುದಕ್ಕೆ ವಿಧಿಯಿದೆ. ಅವನು ಸತ್ತರೆ ಪವಿತ್ರವಾದ ಸಂನ್ಯಾಸ ವ್ರತವನ್ನು ಕೈಗೊಂಡು</p>

<!-- 349-8/0075-->

<p>ದೇಹವನ್ನು ಬಿಡುತ್ತಾನೆ; ಮುಂದಿನ ಜನ್ಮದಲ್ಲಿ ಒಳ್ಳೆಯ ಜನ್ಮ ಬರುತ್ತದೆ. ಹಾಗಲ್ಲದೆ ಬದುಕಿಕೊಂಡುಬಿಟ್ಟರೆ ಮತ್ತೆ ಮನೆಗೆ ಹಿಂತಿರುಗಿ ಹೋಗದೆ ಬ್ರಹ್ಮಜ್ಞಾನವನ್ನು ಪಡೆಯುವುದಕ್ಕೋಸ್ಕರ ಪ್ರಯತ್ನ ಮಾಡುತ್ತ ಸಂನ್ಯಾಸಿಯಾಗಿ ಕಾಲ ಕಳೆಯಬೇಕು. ನಿಮ್ಮ ಚಿಕ್ಕಪ್ಪ ಶಿವಾನಂದ ಸ್ವಾಮಿಗಳಿಗೆ ಆತುರ ಸಂನ್ಯಾಸವನ್ನು ಕೊಡಲಾಗಿತ್ತು. ಅವನು ಸತ್ತುಹೋದನು. ಆದರೆ ಹೀಗೆ ಸಂನ್ಯಾಸ ತೆಗೆದುಕೊಂಡದ್ದರಿಂದ ಆತನಿಗೆ ಉತ್ತಮವಾದ ಜನ್ಮ ಬರುತ್ತದೆ. ಸಂನ್ಯಾಸ ತೆಗೆದುಕೊಳ್ಳದಿದ್ದರೆ ಆತ್ಮಜ್ಞಾನ ಬರುವುದಕ್ಕೆ ಬೇರೆ ಮಾರ್ಗವಿಲ್ಲ.</p>
<p>ಶಿಷ್ಯ : ಮಹಾಶಯರೆ, ಹಾಗಾದರೆ ಗೃಹಸ್ಥರಿಗೆ ದಾರಿ ಯಾವುದು?</p>
<p>ಸ್ವಾಮಿಾಜಿ: ಪುಣ್ಯವಶಾತ್ ಒಂದಲ್ಲದಿದ್ದರೆ ಮತ್ತೊಂದು ಜನ್ಮದಲ್ಲಿ ಅವರಿಗೆ ವೈರಾಗ್ಯವುಂಟಾಗುತ್ತದೆ. ವೈರಾಗ್ಯ ಬಂದುಬಿಟ್ಟರೆ ಮುಗಿದುಹೋಯಿತು - ಜನನ - ಮರಣ - ಮಾಯಾಜಾಲದಿಂದ ತಪ್ಪಿಸಿಕೊಂಡು ಹೋಗುವುದಕ್ಕೆ ಆಮೇಲೆ ಹೆಚ್ಚು ಹೊತ್ತಾಗುವುದಿಲ್ಲ. ಆದರೆ ಸಕಲ ನಿಯಮಗಳಿಗೂ ಒಂದೆರಡು ವಿನಾಯಿತಿಯುಂಟು. ಸರಿಯಾದ ಗೃಹಸ್ಥ ಧರ್ಮವನ್ನು ಪಾಲನೆ ಮಾಡಿಕೊಂಡು ಬಂದರೂ ಒಬ್ಬಿಬ್ಬರು ಮುಕ್ತ ಪುರುಷರಾಗುವುದು ಕಂಡುಬಂದಿದೆ - ನಮ್ಮಲ್ಲಿ ನಾಗಮಹಾಶಯರ ಹಾಗೆ. * ಶಿಷ್ಯ : ಮಹಾಶಯರೆ, ವೈರಾಗ್ಯ ಮತ್ತು ಸಂನ್ಯಾಸ ಈ ವಿಷಯವಾಗಿ ಉಪನಿಷತ್ತು ಮುಂತಾದ ಗ್ರಂಥಗಳಲ್ಲಿಯೂ ವಿಸ್ತಾರವಾದ ಉಪದೇಶ ಸಿಕ್ಕುವುದಿಲ್ಲ..</p>
<p>ಸ್ವಾಮಿಜಿ: ಏನು ಹುಚ್ಚನ ಹಾಗೆ ಹೇಳುತ್ತಿ ! ವೈರಾಗ್ಯವೇ ಉಪನಿಷತ್ತಿನ ಪ್ರಾಣ. ವಿಚಾರದಿಂದ ಹುಟ್ಟುವ ಪ್ರಜ್ಞೆಯೇ ಉಪನಿಷತ್ - ಜ್ಞಾನದ ಕೊನೆಯ ಉದ್ದೇಶ. ಆದರೆ ನಾನು ನಂಬಿಕೊಂಡಿರುವುದೇನೆಂದರೆ, ಭಗವಾನ್ ಬುದ್ಧದೇವನಿಂದ ಈಚೆಗೆ ಭರತಖಂಡದಲ್ಲಿ ಈ ತ್ಯಾಗವತ ವಿಶೇಷವಾಗಿ ಪ್ರಚಾರಕ್ಕೆ ಬಂದಿದೆ, ಮತ್ತು ವೈರಾಗ್ಯ ವಿಷಯ ವಿತೃಷ್ಠೆಗಳೆ ಧರ್ಮದ ಕೊನೆಯ ಉದ್ದೇಶವೆಂದೂ ವಿವೇಚನೆ ಮಾಡಲ್ಪಟ್ಟಿದೆ. ಬೌದ್ಧ ಧರ್ಮದ ಆ ತ್ಯಾಗ ವೈರಾಗ್ಯಗಳನ್ನು ಹಿಂದೂ ಧರ್ಮ ಹೀರಿಕೊಂಡುಬಿಟ್ಟಿದೆ. ಭಗವಾನ್ ಬುದ್ಧನಂಥ ತ್ಯಾಗಿ ಮಹಾಪುರುಷ ಪ್ರಪಂಚದಲ್ಲಿ ಮತ್ತೊಬ್ಬ ಹುಟ್ಟಿಲ್ಲ.</p>
<p>ಶಿಷ್ಯ : ಮಹಾಶಯರೆ, ಹಾಗಾದರೆ ಬುದ್ಧದೇವನು ಹುಟ್ಟುವುದಕ್ಕೆ ಮುಂಚೆ ದೇಶದಲ್ಲಿ ತ್ಯಾಗ ವೈರಾಗ್ಯಗಳು ಎಲ್ಲೋ ಸ್ವಲ್ಪವಿದ್ದುವೇನು? ಮತ್ತು ದೇಶದಲ್ಲಿ ಸಂನ್ಯಾಸಿಗಳೇ ಇರಲಿಲ್ಲವೆ? - ಸ್ವಾಮಿಾಜಿ: ಹಾಗೆಂದು ಹೇಳಿದವರು ಯಾರು? ಆದರೆ ಅದೇ ಜೀವನದ ಚರಮಲಕ್ಷಣವೆಂಬುದು ಸಾಧಾರಣ ಜನರಿಗೆ ಗೊತ್ತಿರಲಿಲ್ಲ; ವೈರಾಗ್ಯದಲ್ಲಿ ದಾಧ್ಯವಿರಲಿಲ್ಲ; ವಿವೇಕದಲ್ಲಿ ನಿಷ್ಠೆಯಿರಲಿಲ್ಲ. ಆದ್ದರಿಂದ ಬುದ್ಧ ದೇವನು ಎಷ್ಟೋ ಯೋಗಿಗಳ, ಎಷ್ಟೋ ಸಾಧುಗಳ ಹತ್ತಿರ ಹೋದರೂ ಶಾಂತಿಯನ್ನು ಪಡೆಯಲಿಲ್ಲ. ಆಮೇಲೆ 'ಇಹಾಸನೇ ಶುಷ್ಕತು ಮೇ ಶರೀರಂ' - ಈ ಆಸನದಲ್ಲಿ ಕುಳಿತೇ ನನ್ನ ದೇಹ ಒಣಗಿ ಹೋಗಲಿ ಎಂದು ಹೇಳಿ ಆತ್ಮಜ್ಞಾನವನ್ನು ಪಡೆಯುವುದಕ್ಕೋಸ್ಕರ ತಾನೇ</p>

<!-- 349-8/0076-->
<p>ಕುಳಿತುಕೊಂಡುಬಿಟ್ಟು ಪ್ರಬುದ್ದನಾಗಿ ಎದ್ದು ಬಂದನು. ಭರತಖಂಡದಲ್ಲಿ ಸಂನ್ಯಾಸಿಗಳ ಮಠಗಿಠಗಳನ್ನು ಏನೇನು ನೋಡಿದ್ದೀಯೋ ಅವೆಲ್ಲ ಬೌದ್ಧಧರ್ಮದ ಅಧೀನದಲ್ಲಿದ್ದುವು. ಹಿಂದೂಗಳು ಅವುಗಳಿಗೆಲ್ಲ ಈಗ ತಮ್ಮ ಬಣ್ಣವನ್ನು ಹಾಕಿ ಅವುಗಳನ್ನು ತಮ್ಮ ಸ್ವತ್ತನ್ನಾಗಿ ಮಾಡಿಟ್ಟುಕೊಂಡಿದ್ದಾರೆ. ಭಗವಾನ್ ಬುದ್ಧದೇವ ನಿಂದಲೇ ಯಥಾರ್ಥವಾದ ಸಂನ್ಯಾಸಾಶ್ರಮದ ಸೂತ್ರವು ಬಂದಿದ್ದು, ಅವನೇ ಸಂನ್ಯಾಸಾಶ್ರಮದ ನಿರ್ಜಿವವಾದ ಅಸ್ಥಿಪಂಜರದಲ್ಲಿ ಪ್ರಾಣವನ್ನು ತುಂಬಿಟ್ಟು ಹೋದವನು.</p>
<p>ಸ್ವಾಮಿಾಜಿಯ ಗುರುಭ್ರಾತೃವಾದ ರಾಮಕೃಷ್ಣಾನಂದ ಸ್ವಾಮಿಗಳು “ಬುದ್ಧದೇವನು ಹುಟ್ಟುವುದಕ್ಕೆ ಮುಂಚೆಯೂ ಭರತಖಂಡದಲ್ಲಿ ನಾಲ್ಕು ಆಶ್ರಮಗಳು ಇದ್ದುವೆಂಬುದಕ್ಕೆ ಸಂಹಿತಾ ಪುರಾಣಾದಿಗಳು ಪ್ರಮಾಣವಾಗಿವೆ' ಎಂದರು. ಅದಕ್ಕೆ ಸ್ವಾಮಿಜಿ, 'ಮನು ಮುಂತಾದವರ ಸಂಹಿತೆಗಳು, ಪುರಾಣಗಳ ಬಹುಭಾಗ, ಮತ್ತು ಮಹಾಭಾರತದ ಅನೇಕ ವಿಷಯಗಳು ಇವೆಲ್ಲಾ ಈಚಿನ ಕಾಲದವು. ಆದರೆ ಭಗವಾನ್ ಬುದ್ಧದೇವನು ಅವುಗಳಿಗಿಂತ ಬಹು ಹಿಂದಿನವನು' ಎಂದು ಉತ್ತರ ಕೊಟ್ಟರು. ಸ್ವಾಮಿ ರಾಮಕೃಷ್ಣಾನಂದರು ಹೇಳಿದ್ದೇನೆಂದರೆ, "ಹಾಗಿದ್ದರೆ ವೇದ ಉಪನಿಷತ್ತು ಸಂಹಿತೆ ಪುರಾಣ ಇವುಗಳಲ್ಲಿ ಬೌದ್ಧ ಧರ್ಮದ ಸಮಾಲೋಚನೆಯು ಖಂಡಿತವಾಗಿಯೂ ಇರುತ್ತಿತ್ತು. ಆದರೆ ಈ ಪ್ರಾಚೀನ ಗ್ರಂಥಗಳಲ್ಲಿ ಬೌದ್ಧ ಧರ್ಮದ ಸಮಾಲೋಚನೆ ಕಂಡುಬರದಿರುವಾಗ ಬುದ್ದ ದೇವನು ಇದಕ್ಕಿಂತ ಮುಂಚೆಯಿದ್ದವನೆಂದು ಹೇಗೆ ಹೇಳಿದೆ? ಎರಡು ಮೂರು ಪ್ರಾಚೀನ ಪುರಾಣಾದಿಗಳಲ್ಲಿ ಬೌದ್ಧ ಮತದ ಸೂಕ್ಷ್ಮವರ್ಣನೆಯಿದೆ - ಅದನ್ನು ನೋಡಿ ಅಷ್ಟರಿಂದಲೇ ಹಿಂದೂಗಳ ಸಂಹಿತಾ ಪುರಾಣಾದಿಗಳು ಆಧುನಿಕ ಶಾಸ್ತ್ರಗಳೆಂದು ಹೇಳಲಾಗುವುದಿಲ್ಲ.”</p>
<p>ಸ್ವಾಮಿಜಿ: ಚರಿತ್ರೆಯನ್ನು ಓದಿ ನೋಡು. ಹಿಂದೂಧರ್ಮ ಬುದ್ಧದೇವನ ಭಾವಗಳನ್ನೆಲ್ಲ ತನ್ನಲ್ಲಿ ಸೇರಿಸಿಕೊಂಡುಬಿಟ್ಟು, ಇಷ್ಟು ದೊಡ್ಡದಾಗಿದೆ ಎಂದು ಗೊತ್ತಾಗುತ್ತದೆ.</p>
<p>ರಾಮಕೃಷ್ಣಾನಂದ: ತ್ಯಾಗ ವೈರಾಗ್ಯ ಮುಂತಾದುವುಗಳನ್ನು ಜೀವಮಾನದಲ್ಲಿ ಯಥಾರ್ಥವಾಗಿ ಅನುಷ್ಠಾನಮಾಡಿ ಬುದ್ಧದೇವನು ಹಿಂದೂಧರ್ಮದ ಭಾವಗಳನ್ನು ಸಜೀವಗಳಾಗಿ ಮಾಡಿಹೋದನು ಅಷ್ಟೆ ಎಂದು ನನಗೆ ತೋರುತ್ತದೆ.</p>
<p>ಸ್ವಾಮಿಾಜಿ: ಆದರೆ ಇದಕ್ಕೆ ಪ್ರಮಾಣ ಸಿಕ್ಕುವುದಿಲ್ಲ. ಏಕೆಂದರೆ, ಬುದ್ಧದೇವನು ಹುಟ್ಟುವುದಕ್ಕಿಂತ ಮುಂಚಿನ ಕಾಲದ ಚರಿತ್ರೆ ಯಾವುದೂ ಸಿಕ್ಕುವುದಿಲ್ಲ. ಚರಿತ್ರೆಯನ್ನು ಪ್ರಮಾಣವೆಂದು ಒಪ್ಪಿಕೊಂಡರೆ, ಪುರಾಣ ಕಾಲದ ಘೋರಾಂಧಕಾರದಲ್ಲಿ ಭಗವಾನ್ ಬುದ್ಧದೇವನೊಬ್ಬನೆ ಜ್ಞಾನಾಲೋಕದಿಂದ ಪ್ರದೀಪ್ತನಾಗಿದ್ದವನೆಂದು ಒಪ್ಪಿಕೊಳ್ಳ ಬೇಕಾಗುತ್ತದೆ.</p>

<!-- 349-8/0077-->

<p>ಈಗ ಮತ್ತೆ ಸಂನ್ಯಾಸಧರ್ಮದ ಪ್ರಸ್ತಾಪ ಬಂತು. ಸ್ವಾಮಿಜಿ, ''ಸಂನ್ಯಾಸದ ಮೂಲ ಯಾವುದಾದರೂ ಆಗಲಿ, ಮಾನವ ಜನ್ಮದ ಉದ್ದೇಶ ಏನೆಂದರೆ ಈ ತ್ಯಾಗ ವ್ರತವನ್ನವಲಂಬಿಸಿಕೊಂಡು ಬ್ರಹ್ಮಜ್ಞನಾಗುವುದು. ಸಂನ್ಯಾಸಗ್ರಹಣವೆ ಪರಮ ಪುರುಷಾರ್ಥ. ಯಾರು ವೈರಾಗ್ಯವನ್ನು ಪಡೆದು ಸಂಸಾರದಲ್ಲಿ ವಿರಕ್ತರಾಗುತ್ತಾರೆಯೋ ಅವರೇ ಧನ್ಯರು'' ಎಂದರು.</p>
<p>ಶಿಷ್ಯ : ಮಹಾಶಯರೆ, ಪರಿವ್ರಾಜಕ ಸಂನ್ಯಾಸಿಗಳ ಸಂಖ್ಯೆ ಹೆಚ್ಚಿಹೋಗಿರುವುದ ರಿಂದ ವ್ಯಾವಹಾರಿಕ ವಿಚಾರಗಳಲ್ಲಿ ದೇಶಕ್ಕೆ ಇದ್ದ ಉನ್ನತಿಯು ಕ್ಷೀಣವಾಗಿದೆ ಎಂದು ಈಗ ಅನೇಕರು ಹೇಳುತ್ತಿದ್ದಾರೆ. ಗೃಹಸ್ಥರ ಸಹಾಯವನ್ನು ಅವಲಂಬಿಸಿಕೊಂಡು ಸಾಧುಸಂನ್ಯಾಸಿಗಳು ಕೆಲಸಮಾಡದೆ ತಿರುಗುತ್ತಿದ್ದಾರೆ. ಇದರಿಂದ ಸಮಾಜ ಮತ್ತು ಸ್ವದೇಶಗಳಿಗೆ ಯಾವ ವಿಧದಲ್ಲಿಯೂ ಸಹಾಯವಾಗುವುದಿಲ್ಲ' ಎಂದು ಅವರು ಹೇಳುತ್ತಾರೆ. - ಸ್ವಾಮಿಾಜಿ: ಲೌಕಿಕ ಅಥವಾ ವ್ಯಾವಹಾರಿಕ ಉನ್ನತಿ ಎಂಬುದರ ಅರ್ಥವೇನು? ಅದನ್ನು ಮೊದಲು ನನಗೆ ವಿವರಿಸು.</p>
<p>ಶಿಷ್ಯ : ಪಾಶ್ಚಾತ್ಯರು ಹೇಗೆ ವಿದ್ಯೆಯ ಸಹಾಯದಿಂದ ದೇಶದಲ್ಲಿ ಅನ್ನ ವಸ್ತ್ರಗಳಿಗೆ ಏರ್ಪಾಡು ಮಾಡಿಕೊಂಡಿದ್ದಾರೆ, ವಿಜ್ಞಾನದ ಸಹಾಯದಿಂದ ದೇಶದಲ್ಲಿ ವ್ಯಾಪಾರ ಶಿಲ್ಪ ಅನ್ನ ವಸ್ತ್ರ ರೈಲು ತಂತಿ ಮುಂತಾದ ವಿಷಯಗಳಲ್ಲಿ ಮೇಲ್ಮೀಯನ್ನು ಪಡೆದಿದ್ದಾರೆಯೊ ಹಾಗೆ ಮಾಡುವುದು.</p>
<p>ಸ್ವಾಮಿಾಜಿ: ಮನುಷ್ಯನಲ್ಲಿ ರಜೋಗುಣವು ಹೆಚ್ಚಾಗಿರದಿದ್ದರೆ ಇದೆಲ್ಲಾ ಆಗುತ್ತದೆಯೇನು? ನಾನು ಭರತಖಂಡವನ್ನು ಸುತ್ತಿ ನೋಡಿಕೊಂಡು ಬಂದಿದ್ದೇನೆ. ಎಲ್ಲಿಯೂ ರಜೋಗುಣದ ವಿಕಾಸವಿಲ್ಲ ! ಬರಿಯ ತಮಸ್ಸು. ಘೋರ ತಮೋಗುಣದಲ್ಲಿ ಸಾಧಾರಣ ಜನರೆಲ್ಲಾ ಬಿದ್ದಿದ್ದಾರೆ. ಕೇವಲ ಸಂನ್ಯಾಸಿಗಳಲ್ಲಿ ಮಾತ್ರ ರಜೋಗುಣವೂ ಸತ್ಯಗುಣವೂ ಇರುವುದನ್ನು ನೋಡಿದ್ದೇನೆ - ಇವರೇ ಭರತಖಂಡದ ಮೇರುದಂಡ. ನಿಜವಾದ ಸಂನ್ಯಾಸಿಗಳು ಗೃಹಸ್ಥರಿಗೆ ಉಪದೇಶಕರು. ಅವರ ಉಪದೇಶವನ್ನೂ ಮತು ಜಾ ನವನೂ ಪಡೆದೇ ಹಿಂದೆ ಅನೇಕ ವೇಳೆ ಸಂಸಾರಿಗಳು ಜೀವನ ಸಂಗ್ರಾಮದಲ್ಲಿ ಕೃತಕೃತ್ಯರಾಗಿದ್ದಾರೆ. ಸಂನ್ಯಾಸಿಗಳ ಅಮೂಲ್ಯವಾದ ಉಪದೇಶಕ್ಕೆ ಬದಲಾಗಿ ಗೃಹಸ್ಥರು ಅವರಿಗೆ ಅನ್ನ ವಸ್ತ್ರಗಳನ್ನು ಕೊಡುವರು. ಈ ಕೊಟ್ಟು ತೆಗೆದುಕೊಂಡು ಮಾಡುವುದಿಲ್ಲದಿದ್ದರೆ ಭರತಖಂಡದ ಜನರು ಇಷ್ಟು ಹೊತ್ತಿಗೆ ಅಮೆರಿಕಾದ ಆದಿವಾಸಿಗಳ ಹಾಗೆ ನಿರ್ನಾಮವಾಗಿ ಹೋಗುತ್ತಿದ್ದರು. ಸಂನ್ಯಾಸಿಗಳಿಗೆ ಅನ್ನ ಬಟ್ಟೆಗಳನ್ನು ಕೊಡುತ್ತಿರುವುದರಿಂದಲೇ ಗೃಹಸ್ಥರು ಈಗಲೂ ಉನ್ನತಿಗೆ ಸಾಧಕವಾದ ಮಾರ್ಗದಲ್ಲಿ ಹೋಗುತ್ತಿದ್ದಾರೆ. ಸಂನ್ಯಾಸಿಗಳು ಕರ್ಮಹೀನರಲ್ಲ. ಅವರೇ ಕರ್ಮದ ಜನ್ಮಸ್ಥಾನ. ಉಚ್ಚಾದರ್ಶಗಳನ್ನು ಅವರು ಜೀವನದಲ್ಲಿ ಕಾರ್ಯರೂಪಕ್ಕೆ ತಿರುಗಿಸಿ ನಡೆಸಿಕೊಂಡು ಬರುವುದನ್ನು ನೋಡಿಯೂ ಮತ್ತು ಅವರಿಂದ ಈ ಅಭಿಪ್ರಾಯಗಳನ್ನು ತೆಗೆದುಕೊಂಡ ಸಂಸಾರಿಗರು ಕರ್ಮಕ್ಷೇತ್ರದಲ್ಲಿ, ಜೀವನ ಸಂಗ್ರಾಮದಲ್ಲಿ ಸಮರ್ಥರಾಗಿದ್ದಾರೆ ಮತ್ತು</p>

<!-- 349-8/0078-->
<p>ಆಗುತ್ತಾರೆ. ಪವಿತ್ರರಾದ ಸಂನ್ಯಾಸಿಗಳನ್ನು ನೋಡಿಯೇ ಗೃಹಸ್ಥರು ಪವಿತ್ರಭಾವಗಳನ್ನೆಲ್ಲಾ ಜೀವನದಲ್ಲಿ ರೂಢಿಸಿಕೊಂಡು ಬಂದು ನಿಜವಾದ ರೀತಿಯಲ್ಲಿ ಕರ್ಮತತ್ಪರರಾಗುತ್ತಾರೆ. ಸಂನ್ಯಾಸಿಗಳು ತಮ್ಮ ಜೀವನದಲ್ಲಿ ಈಶ್ವರ ಸಾಕ್ಷಾತ್ಕಾರಕ್ಕಾಗಿಯೂ ಲೋಕಕಲ್ಯಾಣಕ್ಕಾಗಿಯೂ ಸರ್ವಸ್ವವನ್ನೂ ತ್ಯಾಗಮಾಡಬೇಕೆಂಬ ತತ್ವವನ್ನು ತೋರಿಸಿ ಸಂಸಾರಿಗಳಿಗೆ ಎಲ್ಲಾ ಸಂಗತಿಗಳಲ್ಲಿಯೂ ಪ್ರೋತ್ಸಾಹ ಕೊಡುತ್ತಾರೆ. ಅದಕ್ಕೆ ಪ್ರತಿಫಲವಾಗಿ ಇವರು ಅವರಿಗೆ ಅನ್ನ ವಸ್ತ್ರಗಳನ್ನು ಕೊಡುತ್ತಾರೆ. ಈ ಅನ್ನವು ಬರುವುದಕ್ಕೆ ಬೇಕಾದ ಪ್ರವೃತ್ತಿಯೂ ಸಾಮರ್ಥವೂ ಸರ್ವತ್ಯಾಗಿಗಳಾದ ಸಂನ್ಯಾಸಿಗಳ ಸ್ನೇಹಾಶೀರ್ವಾದಗಳಿಂದಲೇ ಪ್ರಪಂಚದಲ್ಲಿ ಹೆಚ್ಚುತ್ತದೆ. ಜನರು ಅರಿಯದೆ ಸಂನ್ಯಾಸ ಆಶ್ರಮವನ್ನು ನಿಂದಿಸುತ್ತಾರೆ. ಇತರೆ ದೇಶಗಳಲ್ಲಿ ಏನಾದರೂ ಆಗಿರಲಿ, ಈ ದೇಶದಲ್ಲಿ ಸಂನ್ಯಾಸಿಗಳು ಜನಜೀವನವೆಂಬ ದೋಣಿಯನ್ನು ನಡೆಸುತ್ತಿರುವುದರಿಂದ ಸಂಸಾರ ಸಾಗರದಲ್ಲಿ ಗೃಹಸ್ಥರ ಜೀವಮಾನವೆಂಬ ದೋಣಿಯು ಮುಳುಗುತ್ತಿಲ್ಲ.</p>
<p>ಶಿಷ್ಯ : ಮಹಾಶಯರೆ, ಲೋಕಕಲ್ಯಾಣತತ್ಪರರಾದ ಯಥಾರ್ಥ ಸಂನ್ಯಾಸಿಗಳನ್ನು ನೋಡಬೇಕೆಂದರೆ ಎಷ್ಟು ಜನ ಸಿಕ್ಕಿಯಾರು?</p>
<p>ಸ್ವಾಮಿಾಜಿ: ಸಾವಿರ ವರ್ಷಕಾಲದಲ್ಲಿ ಪರಮಹಂಸರಂಥ ಒಬ್ಬ ಸಂನ್ಯಾಸಿ ಮಹಾಪುರುಷನು ಬಂದರೆ ಬೇಕಾದಷ್ಟು ಆಗಿಹೋಯಿತು. ಆತನು ಯಾವ ಉಚ್ಚಾದರ್ಶ ಮತ್ತು ಭಾವಗಳನ್ನು ಕೊಟ್ಟು ಹೋಗುತ್ತಾನೆಯೋ, ಅವುಗಳನ್ನು ಜನರು ಆತನ ಕಾಲಾನಂತರವೂ ಸಹಸ್ರ ವರ್ಷಗಳವರೆಗೂ ತೆಗೆದುಕೊಂಡು ಹೋಗುತ್ತಾರೆ. ಈ ಸಂನ್ಯಾಸ ಆಶ್ರಮವೂ ದೇಶದಲ್ಲಿ ಇದ್ದದ್ದರಿಂದಲೆ ಅವರಂಥ ಮಹಾಪುರುಷರು ಈ ದೇಶದಲ್ಲಿ ಹುಟ್ಟಿದ್ದಾರೆ. ಸ್ವಲ್ಪ ಹೆಚ್ಚು ಕಡಿಮೆ ದೋಷವೆಂಬುದು ಎಲ್ಲಾ ಆಶ್ರಮದಲ್ಲೂ ಉಂಟು - ಎಷ್ಟೇ ದೋಷವಿದ್ದರೂ ಇಷ್ಟು ದಿನದವರೆಗೆ ಈ ಆಶ್ರಮ ಮಿಕ್ಕ ಆಶ್ರಮಗಳ ಶಿರಸ್ಥಾನದಲ್ಲಿ ಅಧಿಕಾರ ಮಾಡುತ್ತ ನಿಂತುಕೊಂಡಿದೆಯಲ್ಲಾ ಅದಕ್ಕೆ ಕಾರಣವೇನು? ನಿಜವಾದ ಸಂನ್ಯಾಸಿಗಳು ತಮ್ಮ ಮೋಕ್ಷವನ್ನೂ ಅಲಕ್ಷ್ಯಮಾಡಿಬಿಟ್ಟರು. ಜಗತ್ತಿನ ಕಲ್ಯಾಣವನ್ನುಂಟು ಮಾಡುವುದಕ್ಕೆ ಅವರು ಹುಟ್ಟಿದ್ದು. ಇಂಥ ಸಂನ್ಯಾಸಾಶ್ರಮದ ವಿಚಾರದಲ್ಲಿ ನೀವು ಕೃತಜ್ಞರಾಗಿರದಿದ್ದರೆ ನಿಮಗೆ ಧಿಕ್ – ನೂರು ಬಾರಿ ಧಿಕ್ !</p>
<p>ಹೀಗೆಂದು ಹೇಳುತ್ತ ಹೇಳುತ್ತ ಸ್ವಾಮಿಗಳ ಮುಖಮಂಡಲವು ಪ್ರದೀಪ್ತ ವಾಗಿಬಿಟ್ಟಿತು. ಸಂನ್ಯಾಸಾಶ್ರಮದ ಮಹಿಮೆಯ ಪ್ರಸ್ತಾವದಲ್ಲಿ ಸ್ವಾಮಿಗಳು ಸಾಕಾರವಾದ ಸಂನ್ಯಾಸದಂತೆ ಶಿಷ್ಯನಿಗೆ ಕಂಡುಬಂದಿತು.</p>
<p>ಅನಂತರ ಈ ಆಶ್ರಮದ ಗೌರವವನ್ನು ಅವರು ತಮ್ಮ ಹೃದಯದಲ್ಲಿ</p>

<!-- 349-8/0079-->

<p>ಅನುಭವ ಮಾಡುತ್ತ ಮಾಡುತ್ತ ಅಂತರ್ಮುಖಿಗಳಾದಂತಾಗಿ ತಮ್ಮಷ್ಟಕ್ಕೆ ಮಧುರ ಸ್ವರದಲ್ಲಿ</p>
<p>ವೇದಾಂತವಾಕ್ಕೇಷು ಸದಾ ರಮಂತ: ಭಿಕ್ಷಾನ್ನ ಮಾತ್ರೇಣ ಚ ತುಷ್ಟಿಮಂತ: | ಅಶೋಕಮಂತಃ ಕರಣೇ ಚರಂತಃ ಕೌಪೀನವಂತ: ಖಲು ಭಾಗ್ಯವಂತಃ || ಎಂಬ ಶ್ಲೋಕವನ್ನು ಹೇಳಿದರು.</p>
<p>ಆಮೇಲೆ ಪುನಃ ಹೇಳಿದ್ದೇನೆಂದರೆ: ಬಹುಜನರ ಹಿತಕ್ಕೋಸ್ಕರ ಬಹು ಜನರ ಸುಖಕ್ಕೋಸ್ಕರ ಸಂನ್ಯಾಸಿಯ ಜನ್ಮ, ಸಂನ್ಯಾಸವನ್ನು ಪಡೆದು ಯಾರು ಈ ಉಚ್ಚಲಕ್ಷ್ಯವನ್ನು ಮರೆತುಬಿಡುತ್ತಾರೆಯೊ - 'ವೃಥೈವ ತಸ್ಯ ಜೀವನಂ, ಅವನ ಬಾಳು ವ್ಯರ್ಥವೇ ಸರಿ. ಪರರಿಗೋಸ್ಕರ ಪ್ರಾಣ ಕೊಡುವುದಕ್ಕೆ, ಆಕಾಶವನ್ನು ಮುಟ್ಟುತ್ತಿರುವ ಪ್ರಾಣಿಗಳ ಗೋಳಾಟವನ್ನು ಹೋಗಲಾಡಿಸುವುದಕ್ಕೆ, ವಿಧವೆಯರ ಕಣ್ಣೀರನ್ನು ತೊಡೆಯುವುದಕ್ಕೆ, ಪುತ್ರವಿಯೋಗದಿಂದ ಸಂಕಟ ಪಡುತ್ತಿರುವವರ ಹೃದಯದಲ್ಲಿ ಶಾಂತಿಯನ್ನು ಉಂಟುಮಾಡುವುದಕ್ಕೆ, ಅಜ್ಞರಾದ ಸಾಧಾರಣ ಜನರಿಗೆ ಜೀವನ ಸಂಗ್ರಾಮದಲ್ಲಿ ದಕ್ಷತೆಯನ್ನುಂಟುಮಾಡುವುದಕ್ಕೆ, ಶಾಸ್ರೋಪದೇಶವನ್ನು ಹರಡುವುದರ ಮೂಲಕ ಎಲ್ಲರಿಗೂ ಐಹಿಕ ಮತ್ತು ಪಾರಮಾರ್ಥಿಕ ಮಂಗಳ ವನ್ನುಂಟುಮಾಡುವುದಕ್ಕೆ ಮತ್ತು ಜ್ಞಾನಾಲೋಕವನ್ನು ಬೆಳಗಿ ಎಲ್ಲರಲ್ಲಿಯೂ ನಿದ್ರಿಸುತ್ತಿರುವ ಬ್ರಹ್ಮಸಿಂಹವನ್ನು ಎಬ್ಬಿಸುವುದಕ್ಕೆ ಜಗತ್ತಿನಲ್ಲಿ ಸಂನ್ಯಾಸಿಯ ಜನ್ಮವಿರುವುದು. ಅನಂತರ ತಮ್ಮ ಭ್ರಾತೃಗಳ ಕಡೆಗೆ ಲಕ್ಷವಿಟ್ಟು ಹೇಳಿದ್ದೇನೆಂದರೆ, “ಆತ್ಮನೋ ಮೋಕ್ಷಾರ್ಥಂ ಜಗದ್ಧಿತಾಯ ಚ - ನಾನು ಹುಟ್ಟಿರುವುದು. ಏನು ಮಾಡುತ್ತೀರಿ ಎಲ್ಲರೂ ಸುಮ್ಮನೆ ಕುಳಿತು? ಏಳಿ ಎಚ್ಚರಗೊಳ್ಳಿ, ನೀವು ಎಚ್ಚೆತ್ತುಕೊಂಡು ಎಲ್ಲರನ್ನೂ ಎಚ್ಚರಗೊಳಿಸಿ, ನರಜನ್ಮವನ್ನು ಸಾರ್ಥಕಗೊಳಿಸಿ ಹೋಗಿ; ಉತ್ತಿಷ್ಠತ - ಜಾಗ್ರತ - ಪ್ರಾಪ್ಯವರಾನ್ ನಿಬೋಧತ.”</p>

<!-- 349-8/0080-->
<p>ಅಧ್ಯಾಯ ೧೨ * ಸ್ಥಳ: ಕಲ್ಕತ್ತ, ಬಲರಾಮಬಾಬುಗಳ ಮನೆ, ವರ್ಷ: ಕ್ರಿ.ಶ. ೧೮೯೮. ಸ್ವಾಮಿಾಜಿ ಈಗ ಎರಡು ದಿನವೆಲ್ಲಾ ಬಾಗಬಜಾರಿನಲ್ಲಿ ಬಲರಾಮ ಬಸುಗಳ ಮನೆಯಲ್ಲಿ ಇದ್ದರು. ಆದ್ದರಿಂದ ಅಲ್ಲಿಗೆ ಪ್ರತಿನಿತ್ಯವೂ ಹೋಗಿಬರುವುದಕ್ಕೆ ಶಿಷ್ಯನಿಗೆ ತುಂಬಾ ಅನುಕೂಲವಾಗಿತ್ತು. ಇಂದು ಸಾಯಂಕಾಲಕ್ಕೆ ಸ್ವಲ್ಪ ಮುಂಚೆ ಸ್ವಾಮಿಾಜಿ ಈ ಮನೆಯ ಮಹಡಿಯ ಮೇಲೆ ತಿರುಗಾಡುತಿ ದಾರೆ. ಶಿಷನೂ, ಬೇರೆ ನಾಲೈದು ಜನರೂ ಜೊತೆಯಲ್ಲಿದ್ದಾರೆ. ಬಹು ಸೆಕೆ. ಆದ್ದರಿಂದ ಸ್ವಾಮಿಾಜಿ ಮೈಯನ್ನು ಬಿಟ್ಟುಕೊಂಡಿದ್ದಾರೆ. ಮೆಲ್ಲ ಮೆಲ್ಲಗೆ ದಕ್ಷಿಣದ ಕಡೆಯಿಂದ ಗಾಳಿ ಬರುತ್ತಿದೆ. ತಿರುಗಾಡುತ್ತ ತಿರುಗಾಡುತ್ತ ಸ್ವಾಮಿಾಜಿ ಗುರುಗೋವಿಂದರ ಪ್ರಸ್ತಾಪವನ್ನು ತೆಗೆದು ಅವರ ತ್ಯಾಗ ತಪಸ್ಸು ಕ್ಷಮೆ ಮತ್ತು ಜೀವವನ್ನೂ ತೆತ್ತು ಪಟ್ಟ ಶ್ರಮ, ಇವುಗಳ ಫಲವಾಗಿ ಸಿಕ್ಕರ ಜಾತಿಗೆ ಹೇಗೆ ಪುನಃ ಅಭ್ಯುತ್ಥಾನ ಉಂಟಾಯಿತು, ಹೇಗೆ ಅವರು ಮೊದಲು ಮುಸಲ್ಮಾನ ಧರ್ಮವನ್ನವಲಂಬಿಸಿದ್ದ ಜನರಿಗೂ ದೀಕ್ಷೆಯನ್ನು ಕೊಟ್ಟು ಮತ್ತೆ ಅವರನ್ನು ಹಿಂದೂಗಳನ್ನಾಗಿ ಮಾಡಿ ಸಿಕ್ಕರ ಜಾತಿಗೆ ಸೇರಿಸಿಕೊಂಡರು ಮತ್ತು ಹೇಗೆ ನರ್ಮದಾ ತೀರದಲ್ಲಿ ಮಾನವ ದೇಹವನ್ನು ಬಿಟ್ಟರು - ಈ ವಿಷಯಗಳನ್ನೆಲ್ಲಾ ಓಜಸ್ವಿಯಾದ ಭಾಷೆಯಲ್ಲಿ ಸ್ವಲ್ಪ ಸ್ವಲ್ಪ ವರ್ಣಿಸತೊಡಗಿದರು. ಗುರು ಗೋವಿಂದರ ಹತ್ತಿರ ದೀಕ್ಷೆಯನ್ನು ಪಡೆದ ಜನರಲ್ಲಿ ಆಗ ಎಂಥ ಮಹಾಶಕ್ತಿ ಸಂಚರಿಸುವುದಕ್ಕೆ ಮೊದಲಾಯಿತೊ, ಅದನ್ನು ವಿವರಿಸಿ, ಸ್ವಾಮಿಜಿ ಸಿಕ್ಕರ ಜಾತಿಯವರಲ್ಲಿ ರೂಢಿಗೆ ಬಂದಿರುವ ಒಂದು ದೋಹಾ(ಶ್ಲೋಕ)ವನ್ನು ಹೇಳಿದರು -</p>
<p>“ಸವೈ ಯಾ ಲಾಖ್ ಪರ ಏಕ ಚಡಾಉ ಜಬ್ ಗುರು ಗೋವಿಂದ ನಾಮ ಸುನಾಮಿ.”</p>
<p>ಎಂದರೆ, ಗುರುಗೋವಿಂದರ ಹತ್ತಿರ ದೀಕ್ಷೆಯನ್ನು ಪಡೆದು ಒಬ್ಬೊಬ್ಬರಲ್ಲಿಯೂ ಒಂದೂಕಾಲು ಲಕ್ಷ ಜನರಲ್ಲಿರುವುದಕ್ಕಿಂತಲೂ ಹೆಚ್ಚು ಶಕ್ತಿ ಸಂಚರಿಸುತ್ತಿತ್ತು. ಎಂದರೆ ಆತನ ಹತ್ತಿರ ದೀಕ್ಷೆಯನ್ನು ಪಡೆದರೆ ಆತನ ಶಕ್ತಿಯಿಂದ ಜೀವನದಲ್ಲಿ ನಿಜವಾದ ಧರ್ಮಪ್ರಾಣವು ಬಂದು ಗುರುಗೋವಿಂದರ ಪ್ರತಿಯೊಬ್ಬ ಶಿಷ್ಯನೊಳಗೂ ಎಂಥ ವೀರತ್ವ ತುಂಬಿಕೊಳ್ಳುತ್ತಿತ್ತೆಂದರೆ, ಅವನು ಆಗ ಒಂದೂಕಾಲು ಲಕ್ಷ ವಿಧರ್ಮಿಗಳನ್ನು ಸೋಲಿಸಲು ಸಮರ್ಥನಾಗುತ್ತಿದ್ದನು. ಧರ್ಮ ಮಹಿಮೆಯನ್ನು ತಿಳಿಸುವ ಈ ಮಾತುಗಳನ್ನು ಹೇಳುತ್ತ ಹೇಳುತ್ತ ಉತ್ಸಾಹದಿಂದ ಅರಳಿದ ಸ್ವಾಮಿಜಿಯವರ ಕಣ್ಣಿನಲ್ಲಿ ತೇಜಸ್ಸು ಒಡೆದುಕೊಂಡು ಹೊರಗೆ ಬರುತ್ತಿದ್ದಂತೆ ಕಂಡಿತು. ಕೇಳುತ್ತಿದ್ದವರು ಬೆರಗಾಗಿ ಸ್ವಾಮಿಾಜಿ ಮುಖದ ಕಡೆಗೆ ದೃಷ್ಟಿ ಕೊಟ್ಟು ಅದನ್ನೇ ನೋಡುತ್ತಿದ್ದರು. ಸ್ವಾಮಿಜಿಯಲ್ಲಿ ಎಂಥ ಅದ್ಭುತವಾದ ಉತ್ಸಾಹವೂ ಶಕ್ತಿಯೂ ಇತ್ತೆಂದರೆ, ಅವರು ಯಾವಾಗ ಯಾವ ವಿಷಯವನ್ನು ಕುರಿತು ಹೇಳುತ್ತಿದ್ದರೋ ಆವಾಗ ಅವರು ಅದರಲ್ಲಿ ಅಷ್ಟು ತನ್ಮಯರಾಗಿ ಹೋಗಿಬಿಡುತ್ತಿದ್ದರು; ನಮ್ಮ ಮನಸ್ಸಿಗೆ, ಈ ವಿಷಯವನ್ನೇ ಅವರು ಪ್ರಪಂಚದಲ್ಲಿ</p>
<p>*<span class="en"> C.W, Vol. VI, P. 513</span></p>

<!-- 349-8/0081-->

<p>ಎಲ್ಲಕ್ಕಿಂತಲೂ ಶ್ರೇಷ್ಠವೆಂಬುದಾಗಿ ತಿಳಿದುಕೊಂಡಿದ್ದರೆಂದೂ, ಅದನ್ನು ಪಡೆಯುವುದೇ ಮನುಷ್ಯ ಜೀವನದ ಏಕಮಾತ್ರ ಉದ್ದೇಶವೆಂಬುದಾಗಿ ನಿರ್ಧರಿಸಿಕೊಂಡಿದ್ದರೆಂದೂ ತೋರುತ್ತಿತ್ತು. - ಸ್ವಲ್ಪ ಹೊತ್ತು ಹೋದಮೇಲೆ ಶಿಷ್ಯನು 'ಮಹಾಶಯರೆ, ಇದರಲ್ಲಿ ಅದ್ಭುತವಾದ ವಿಷಯವೇನೆಂದರೆ, ಗುರುಗೋವಿಂದರು ಹಿಂದೂ ಮುಸಲ್ಮಾನರಿಬ್ಬರನ್ನೂ ತಮ್ಮ ಧರ್ಮದಲ್ಲಿ ಸೇರಿಸಿಕೊಂಡು ಒಂದೇ ಉದ್ದೇಶದಿಂದ ಕೆಲಸಮಾಡಿಸಬಲ್ಲವರಾದರು. ಭರತಖಂಡದ ಚರಿತ್ರೆಯಲ್ಲಿ ಇಂಥ ಮತ್ತೊಂದು ದೃಷ್ಟಾಂತ ಕಂಡುಬರುವುದಿಲ್ಲ'' ಎಂದನು.</p>
<p>ಸ್ವಾಮಿಜಿ: ಸಾಮಾನ್ಯ ಉದ್ದೇಶವಿಲ್ಲದೆ ಒಂದೇ ಜನರು ಯಾವಾಗಲೂ ಐಕಮತ್ಯವೆಂಬ ಸೂತ್ರದ ಕಟ್ಟಿಗೆ ಸಿಕ್ಕುವುದಿಲ್ಲ. ಸಭೆ ಸಮಿತಿ ಉಪನ್ಯಾಸ ಇವುಗಳನ್ನು ಮಾಡಿ ಸರ್ವಸಾಧಾರಣ ಜನರನ್ನು ಯಾವಾಗಲೂ ಒಟ್ಟುಗೂಡಿಸುವುದು ಆಗಲಾರದು. ಅವರ ಆಸಕ್ತಿ ಒಂದಾಗದೇ ಇದ್ದರೆ ಇವೆಲ್ಲ ಅಪ್ರಯೋಜಕ. ಆಗಿನ ಕಾಲದ ಹಿಂದೂ ಮುಸಲ್ಮಾನ ಎಲ್ಲರೂ ಭಯಂಕರವಾದ ಅತ್ಯಾಚಾರ ಅವಿಚಾರಗಳ ಆಧಿಪತ್ಯದಲ್ಲಿ ವಾಸಮಾಡುತ್ತಿದ್ದರೆಂಬುದನ್ನು ಗುರು ಗೋವಿಂದರು ತೋರಿಸಿಕೊಟ್ಟರು. ಗುರುಗೋವಿಂದರು ಯಾವುದೇ ಹೊಸ ಸಾಮಾನ್ಯ ಉದ್ದೇಶವನ್ನು ಸೃಷ್ಟಿಸಲಿಲ್ಲ. ಆಗಲೇ ಇದ್ದದ್ದನ್ನು ಜನಸಾಧಾರಣರಿಗೆ ತಿಳಿಸಿಕೊಟ್ಟರು - ಅಷ್ಟುಮಾತ್ರ. ಅದರಿಂದಲೆ ಹಿಂದೂ ಮುಸಲ್ಮಾನರೆಲ್ಲರೂ ಅವರನ್ನು ಅನುಸರಿಸಿದರು. ಆತನು ಮಹಾ ಶಕ್ತಿಸಾಧಕನಾಗಿದ್ದನು. ಭರತಖಂಡದ ಚರಿತ್ರೆಯಲ್ಲಿ ಆತನಂಥ ದೃಷ್ಟಾಂತ ಅಪರೂಪ.</p>
<p>ಕತ್ತಲೆಯಾದದ್ದನ್ನು ನೋಡಿ ಸ್ವಾಮಿಜಿ ಎಲ್ಲರನ್ನೂ ಜೊತೆಯಲ್ಲಿ ಕರೆದುಕೊಂಡು ಎರಡನೆಯ ಅಂತಸ್ತಿನ ಬೈಠಕ್ ಖಾನೆಗೆ ಇಳಿದು ಬಂದರು. ಅವರು ಇಲ್ಲಿ ಕುಳಿತುಕೊಂಡೊಡನೆಯೆ ಎಲ್ಲರೂ ಅವರನ್ನು ಸುತ್ತಿಕೊಂಡು ಕುಳಿತರು. ಈ ಸಮಯದಲ್ಲಿ ಸಿದ್ದಿಯ ಅದ್ಭುತ ಕಾರ್ಯಗಳ ಮಾತು ಬಂತು.</p>
<p>ಸ್ವಾಮಿಜಿ: ಸಿದ್ದಿ ಅಥವಾ ಅದ್ಭುತ ಕಾರ್ಯಗಳನ್ನು ಮಾಡುವ ಶಕ್ತಿಯನ್ನು ಅತಿ ಸಾಮಾನ್ಯವಾದ ಚಿತ್ರ ಸಂಯಮದಿಂದಲೇ ಪಡೆಯಬಹುದು ಎಂದರು. ಶಿಷ್ಯನನ್ನು ನೋಡಿ ಮತ್ತೊಬ್ಬರ ಮನಸ್ಸಿನಲ್ಲಿರುವುದನ್ನು ತಿಳಿದುಕೊಳ್ಳುವುದನ್ನು ಕಲಿತುಕೊಳ್ಳಬೇಕೇನು? ನಾಲೈದು ದಿನಗಳಲ್ಲಿಯೆ ಈ ವಿದ್ಯೆಯನ್ನು ಕಲಿಸಿಕೊಡಬಲ್ಲೆ ಎಂದು ಹೇಳಿದರು.</p>
<p>ಶಿಷ್ಯ : ಅದರಿಂದ ಉಪಕಾರವಾಗುತ್ತದೆಯೇನು? ಸ್ವಾಮಿಾಜಿ: ಏಕೆ? ಅನ್ಯರ ಮನಸ್ಸಿನಲ್ಲಿರುವುದನ್ನು ತಿಳಿದುಕೊಳ್ಳಲು ಶಕ್ತನಾಗುವೆ. ಶಿಷ್ಯ : ಅದರಿಂದ ಬ್ರಹ್ಮವಿದ್ಯಾಲಾಭಕ್ಕೆ ಏನಾದರೂ ಸಹಾಯವಾಗುತ್ತದೆ ಯೇನು? ಸ್ವಾಮಿಾಜಿ: ಸ್ವಲ್ಪವೂ ಇಲ್ಲ.</p>

<!-- 349-8/0082-->
<p>ಶಿಷ್ಯ : ಹಾಗಾದರೆ ನನಗೆ ಈ ವಿದ್ಯೆಯನ್ನು ಕಲಿತುಕೊಳ್ಳುವ ಅವಶ್ಯಕತೆಯೇನೂ ಇಲ್ಲ. ಆದರೆ, ಮಹಾಶಯರೆ, ತಾವು ಸಿದ್ದಿಯ ಸಂಬಂಧವಾಗಿ ಯಾವುದನ್ನು ಪ್ರತ್ಯಕ್ಷ ಮಾಡಿಕೊಂಡಿದ್ದೀರಿ ಅಥವಾ ನೋಡಿದ್ದೀರಿ ಅದರ ವಿಚಾರವಾಗಿ ಕೇಳುವುದಕ್ಕೆ ನನಗೆ ಆಶೆಯಾಗಿದ.</p>
<p>ಸ್ವಾಮಿಜಿ: ನಾನು ಒಂದು ಸಲ ಹಿಮಾಲಯದಲ್ಲಿ ಸುತ್ತುತ್ತ ಸುತ್ತುತ ಯಾವುದೋ ಒಂದು ಪರ್ವತ ಗ್ರಾಮದಲ್ಲಿ ಒಂದು ರಾತ್ರಿಯ ಮಟ್ಟಿಗೆ ಇದ್ದೆ. ಸಾಯಂಕಾಲ ಸ್ವಲ್ಪ ಹೊತ್ತಾದ ಮೇಲೆ ಆ ಹಳ್ಳಿಯಲ್ಲಿ ಮದ್ದಲೆಯ ಸದ್ದು ಕೇಳಿಸಿತು. ಆ ಮನೆಯವನನ್ನು ಅದೇನೆಂದು ಕೇಳಲು, ಗ್ರಾಮದ ಯಾವನೋ ಒಬ್ಬನ ಮೇಲೆ (ದೆವ್ವ' ಬಂದಿದೆಯೆಂದು ಗೊತ್ತಾಯಿತು. ಮನೆಯವನ ಉತ್ಸಾಹದಿಂದಲೂ ನನ್ನ ಮನಸ್ಸಿನ ಕುತೂಹಲವನ್ನು ಕಳೆದುಕೊಳ್ಳುವುದಕ್ಕೋಸ್ಕರವೂ ಅದನ್ನು ನೋಡುವುದಕ್ಕೆ ಹೋದೆ. ಹೋಗಿ ನೋಡಿದರೆ, ಅನೇಕ ಜನರು ಗುಂಪುಗೂಡಿದ್ದಾರೆ; ಎತ್ತರವಾಗಿ ಗುಂಗುರು ಕೂದಲಿನ ತಲೆಯುಳ್ಳ ಒಬ್ಬ ಪರ್ವತವಾಸಿಯನ್ನು ತೋರಿಸಿ ಅವನ ಮೇಲೆಯೇ ದೆವ್ವ ಬಂದಿರುವುದು' ಎಂದು ಹೇಳಿದರು. ಅವನ ಹತ್ತಿರವೆ ಒಂದು ಕೊಡಲಿಯನ್ನು ಬೆಂಕಿಯಲ್ಲಿ ಇಟ್ಟು ಕಾಯಿಸುತ್ತಿದ್ದುದು ಕಂಡಿತು. ಸ್ವಲ್ಪ ಹೊತ್ತಿನ ಮೇಲೆ, ಈ ಬೆಂಕಿಯ ಬಣ್ಣಕ್ಕಾಗಿದ್ದ ಕೊಡಲಿಯಿಂದ ದೆವ್ವ ಬಂದವನ ಮೈಮೇಲೆ ಅಲ್ಲಲ್ಲೆ ಒತ್ತುತ್ತಿದ್ದರು, ತಲೆಕೂದಲಿನಲ್ಲಿಯೂ ತಿವಿಯುತ್ತಿದ್ದರು. ಆದರೆ, ಆಶ್ಚರ್ಯವೇನೆಂದರೆ, ಈ ಕೊಡಲಿಯ ಸ್ಪರ್ಶದಿಂದ ಅವನಿಗೆ ಯಾವ ಅಂಗವಾಗಲಿ ಕೂದಲಾಗಲಿ ಸುಟ್ಟುಹೋಗುತ್ತಿರಲಿಲ್ಲ; ನೋವನ್ನು ಸೂಚಿಸುವ ಚಿಹ್ನೆ ಆತನ ಮುಖದಲ್ಲಿ ತೋರುತ್ತಲೂ ಇರಲಿಲ್ಲ. ನೋಡಿ ಬೆರಗಾಗಿಬಿಟ್ಟೆ. ಈ ಮಧ್ಯದಲ್ಲಿ ಗ್ರಾಮದ ಯಜಮಾನನು ನನ್ನ ಹತ್ತಿರಕ್ಕೆ ಕೈಮುಗಿದುಕೊಂಡು ಬಂದು, “ಮಹಾರಾಜ್ ತಾವು ದಯೆಯಿಟ್ಟು ಇವನಿಗೆ ದೆವ್ವ ಮೆಟ್ಟಿಕೊಂಡಿರುವುದನ್ನು ಬಿಡಿಸಿಕೊಡಬೇಕು'' ಎಂದು ಕೇಳಿಕೊಂಡನು. ನಾನು ಇದನ್ನು ಕಂಡು ಸ್ವಲ್ಪ ಅಸ್ಥಿರನಾದೆ ! ಏನು ಮಾಡಲಿ - ಎಲ್ಲರೂ ಕೇಳಿಕೊಂಡ ಮೇಲೆ, ಭೂತ ಹಿಡಿದುಕೊಂಡಿದ್ದ ಮನುಷ್ಯನ ಹತ್ತಿರಕ್ಕೆ ಹೋದದ್ದಾಯಿತು. ಹೋದಮೇಲೆ ಮೊದಲು ಕೊಡಲಿಯನ್ನು ಪರೀಕ್ಷಿಸಬೇಕೆಂದು ಇಚ್ಛೆಯುಂಟಾಯಿತು. ಅದನ್ನು ಕೈಯಿಂದ ಹಿಡಿದುಕೊಳ್ಳುತ್ತಿದ್ದ ಹಾಗೆಯೆ ಕೈ ಸುಟ್ಟುಹೋಯಿತು. ಆಗ ಕೊಡಲಿಯೇನೊ ಕಪ್ಪಾಗಿಬಿಟ್ಟಿತ್ತು. ಕೈಯಿನ ಉರಿಯಿಂದ ಅಸ್ಥಿರನಾಗಿದ್ದೆ. ಅದು ಹಾಗಿರಬಹುದು ಹೀಗಿರಬಹುದು ಎಂಬ ಊಹೆ ಗೀಹೆ ಎಲ್ಲಾ ಆಗ ಓಡಿಹೋಯಿತು. ಏನುಮಾಡಲಿ, ಉರಿಯಿಂದ ಅಸ್ಥಿರನಾಗಿದ್ದರೂ ಆ ಮನುಷ್ಯನ ತಲೆಯ ಮೇಲೆ ಕೈಯಿಟ್ಟು ಸ್ವಲ್ಪ ಜಪ ಮಾಡಿದೆ. ಆಶ್ಚರ್ಯವೇನಾಯಿತೆಂದರೆ ಹೀಗೆ ಮಾಡಿದ ಹತ್ತು ಹನ್ನೆರಡು ನಿಮಿಷಗಳೊಳಗೇ ಆತನು ಸ್ವಸ್ಥನಾಗಿಬಿಟ್ಟನು. ಆಗ ನನ್ನ ಮೇಲೆ ಆ ಗ್ರಾಮದ ಜನರ ಭಕ್ತಿಯನ್ನು ನೋಡಬಹುದೆ? ನನ್ನನ್ನು ಒಬ್ಬ ಬಲು ದೊಡ್ಡ ಮನುಷ್ಯನೆಂದು ನಿರ್ಧಾರ ಮಾಡಿಬಿಟ್ಟರು. ನನಗೇನೊ ಈ ಸಂಗತಿ ಸ್ವಲ್ಪವೂ ಅರ್ಥವಾಗದೆ ಹೋಯಿತು. ಮತ್ತೇನೂ ಮಾಡಲಾರದೆ, ನನಗೆ ಆಶ್ರಯ ಕೊಟ್ಟಿದ್ದವನ ಜೊತೆಯಲ್ಲಿ ಸುಮ್ಮನೆ ಅವನ ಗುಡಿಸಲಿಗೆ ಹಿಂತಿರುಗಿ ಬಂದುಬಿಟ್ಟೆ. ಆಗ ರಾತ್ರಿ ಹನ್ನೆರಡು ಘಂಟೆಯಿರಬಹುದು. ಬಂದವನು</p>

<!-- 349-8/0083-->

<p>ಮಲಗಿಬಿಟ್ಟೆ. ಆದರೆ ಕೈಯುರಿಯಿಂದಲೂ ಈ ವಿಚಾರದ ರಹಸ್ಯವನ್ನು ಸ್ವಲ್ಪವೂ ತಿಳಿದುಕೊಳ್ಳಲಾರದೆ ಹೋದೆನಲ್ಲಾ ಎಂಬ ಚಿಂತೆಯಿಂದಲೂ ನಿದ್ರೆ ಬರಲಿಲ್ಲ. ಉರಿಯುತ್ತಿರುವ ಕೊಡಲಿಯಿಂದ ಮನುಷ್ಯನ ದೇಹ ಸುಟ್ಟುಹೋಗದಿದ್ದುದನ್ನು ನೋಡಿ ಇದು ಮಾತ್ರ ಸುಮ್ಮನೆ ಮನಸ್ಸಿಗೆ ಹೊಳೆಯುತ್ತಿತ್ತು, ಏನೆಂದರೆ: <span class="en">“There are more things in heaven and earth, than are dreamt of in your philosophy” (</span>ಪೃಥ್ವಿಯಲ್ಲಿಯೂ ಸ್ವರ್ಗದಲ್ಲಿಯೂ ಇಂಥಿಂಥ ಅನೇಕ ಸಂಗತಿಗಳಿವೆ, ಎಂಥವುಗಳೆಂದರೆ ಅವುಗಳನ್ನು ದರ್ಶನಶಾಸ್ತ್ರಗಳು ಸ್ವಪ್ನದಲ್ಲಿಯೂ ಕಂಡಿಲ್ಲ.)</p>
<p>ಶಿಷ್ಯ : ಆಮೇಲೆ ಈ ವಿಷಯದಲ್ಲಿ ಏನಾದರೂ ತಮಗೆ ಇತ್ಯರ್ಥ ಮಾಡುವುದಕ್ಕಾಯಿತೆ ? - ಸ್ವಾಮಿಜಿ: ಇಲ್ಲ; ಈ ಹೊತ್ತು ಮಾತು ಮಾತಿನ ಮೇಲೆ ಜ್ಞಾಪಕಕ್ಕೆ ಬಂತು; ಅದನ್ನೇ ನಿನಗೆ ಹೇಳಿದೆ.</p>
<p>ಆಮೇಲೆ ಸ್ವಾಮಿಜಿ ಮತ್ತೆ ಹೇಳತೊಡಗಿದರು: “ಪರಮಹಂಸರು ಮಾತ್ರ ಸಿದ್ದಿಗಳನ್ನು ತುಂಬ ಹಳಿಯುತ್ತಿದ್ದರು. ಇವೆಲ್ಲವೂ ಶಕ್ತಿಗಳನ್ನು ತೋರಿಸುವುದರ ಕಡೆಗೆ ಮನಸ್ಸನ್ನೆಳೆದು ಪರಮಾರ್ಥ ತತ್ವವನ್ನು ಪಡೆಯುವುದಕ್ಕೆ ಅವಕಾಶ ಕೊಡುವುದಿಲ್ಲ ಎಂದು ಹೇಳುತ್ತಿದ್ದರು. ಆದರೆ ಮನುಷ್ಯರ ಮನಸ್ಸು ಎಷ್ಟು ದುರ್ಬಲವಾದದ್ದೆಂದರೆ, ಸಂಸಾರಿಗಳ ಮಾತಿರಲಿ, ಸಾಧುಗಳಲ್ಲಿಯೂ ಶೇಕಡಾ ತೊಂಬತ್ತರಷ್ಟು ಜನರು ಸಿದ್ದಿಯ ಉಪಾಸಕರಾಗಿ ಪರಿಣಮಿಸುತ್ತಾರೆ. ಪಾಶ್ಚಾತ್ಯ ದೇಶಗಳಲ್ಲಿ ಈ ವಿಧವಾದ ಇಂದ್ರಜಾಲವನ್ನು ನೋಡಿದರೆ ಜನ ಬೆರಗಾಗುತ್ತಾರೆ. ಸಿದ್ದಿಗಳನ್ನು ಪಡೆಯುವುದು ಹೇಯವಾದದ್ದು , ಧರ್ಮಮಾರ್ಗಕ್ಕೆ ವಿಘ್ನಕಾರಿ ಎಂಬೀ ವಿಷಯವನ್ನು ಪರಮಹಂಸರು ಕೃಪೆಮಾಡಿ ತಿಳಿಸಿಕೊಟ್ಟು ಹೋಗಿರುವುದರಿಂದ ಇದು ನನಗೆ ಗೊತ್ತಿದೆ. ಅದಕ್ಕೋಸ್ಕರವೇ ಪರಮಹಂಸರ ಶಿಷ್ಯರು ಯಾರೂ ಈ ವಿಷಯದಲ್ಲಿ ಆಶೆ ಇಟ್ಟುಕೊಂಡಿರದೆ ಇರುವುದನ್ನು ನೋಡಿಲ್ಲವೇನು?” - ಯೋಗಾನಂದ ಸ್ವಾಮಿಗಳು ಈ ಸಮಯದಲ್ಲಿ ಸ್ವಾಮಿಗಳನ್ನು ಕುರಿತು, “ನಿಮ್ಮ ಜೊತೆಯಲ್ಲಿ ಮದ್ರಾಸಿನಲ್ಲಿದ್ದಾಗ ದೆವ್ವವನ್ನು ನೋಡಿದೆವಲ್ಲ ಆ ವೃತ್ತಾಂತವನ್ನು ಈ ಬಂಗಾಳನಿಗೆ ಹೇಳಿ'' ಎಂದರು.</p>
<p>ಶಿಷ್ಯನು ಈ ವೃತ್ತಾಂತವನ್ನು ಹಿಂದೆ ಕೇಳಿರಲಿಲ್ಲ. ಆದ್ದರಿಂದ ಅದನ್ನು ತಿಳಿಸಬೇಕೆಂದು ಸ್ವಾಮಿಗಳ ಹತ್ತಿರ ಹಟಮಾಡುತ್ತ ಕುಳಿತನು. ಸ್ವಾಮಿಾಜಿ ವಿಧಿಯಿಲ್ಲದೆ ಅವನಿಗೆ ಈ ವೃತ್ತಾಂತವನ್ನು ಹೇಳಿದರು:</p>
<p>''ಮದ್ರಾಸಿನಲ್ಲಿ ಮನ್ಮಥಬಾಬುಗಳ ಮನೆಯಲ್ಲಿದ್ದಾಗ ಒಂದು ದಿನ ನಮ್ಮ ತಾಯಿಯು ಸತ್ತುಹೋಗಿದ್ದಂತೆ ಕನಸಾಯಿತು. ಮನಸ್ಸು ತುಂಬ ವ್ಯಾಕುಲಿತವಾಯಿತು.</p>

<!-- 349-8/0084-->
<p>ಆಗ ಮಠಕ್ಕೂ ಕಾಗದಪತ್ರಗಳನ್ನು ಬಹಳವಾಗಿ ಬರೆಯುತ್ತಿರಲಿಲ್ಲ. ಹೀಗಿರಲು ಮನೆಗೆ ಬರೆಯುವ ವಿಚಾರವನ್ನು ಹೇಳಲು ಅವನು ಆಗಲೇ ಈ ಸಂಬಂಧವಾದ ವರ್ತಮಾನವನ್ನು ತರಿಸುವುದಕ್ಕೋಸ್ಕರ ಕಲ್ಕತ್ತೆಗೆ ತಂತಿ ಕೊಟ್ಟನು. ಏಕೆಂದರೆ, ಸ್ವಪ್ಪವನ್ನು ಕಂಡು ನನ್ನ ಮನಸ್ಸು ತುಂಬ ಕಲಕಿಹೋಗಿತ್ತು. ಅಲ್ಲದೆ ಇತ್ತಕಡೆಗೆ ಮದ್ರಾಸಿನ ಸ್ನೇಹಿತರು ಆಗ ನನ್ನನ್ನು ಅಮೆರಿಕಾಕ್ಕೆ ಕಳುಹಿಸುವುದಕ್ಕೆ ಸಿದ್ಧ ಮಾಡುವುದರಲ್ಲಿ ಸಡಗರಪಡುತ್ತಿದ್ದರು. ಆದರೆ ತಾಯಿಯ ದೇಹಾರೋಗ್ಯದ ವಿಚಾರವಾಗಿ ಒಳ್ಳೆಯ ವರ್ತಮಾನ ತಿಳಿಯದಿದ್ದರೆ ನನಗೆ ಹೋಗುವುದಕ್ಕೆ ಇಷ್ಟವಿರಲಿಲ್ಲ. ನನ್ನ ಮನೋಭಾವವನ್ನು ತಿಳಿದು ಮನ್ಮಥಬಾಬು, ಈ ಪಟ್ಟಣದ ಹತ್ತಿರ ಒಬ್ಬ ಪಿಶಾಚ ಸಿದ್ಧನಾದವನು ಇದ್ದಾನೆ, ಅವನು ಜನರ ಶುಭಾಶುಭಗಳು ಭೂತ ಭವಿಷ್ಯತ್ತು ಎಲ್ಲವನ್ನೂ ಸರಿಯಾಗಿ ಹೇಳಬಲ್ಲನು'' ಎಂದು ಹೇಳಿದನು. ಅವನು ಕೇಳಿಕೊಂಡದ್ದರಿಂದಲೂ ನನ್ನ ಮನಸ್ಸಿನ ಚಿಂತೆಯನ್ನು ಕಳೆದುಕೊಳ್ಳುವುದಕ್ಕೂ ಆತನ ಹತ್ತಿರ ಹೋಗುವುದಕ್ಕೆ ಒಪ್ಪಿಕೊಂಡೆನು. ಮನ್ಮಥಬಾಬು, ನಾನು, ಅಳಸಿಂಗಾಚಾರರು, ಇನ್ನೊಬ್ಬರು ಇಷ್ಟು ಜನವೂ ರೈಲು ಹತ್ತಿ ಹೊರಟು ಆಮೇಲೆ ಅಷ್ಟು ದೂರ ನಡೆದುಕೊಂಡು ಹೋಗಿ ಆ ಸ್ಥಳವನ್ನು ತಲುಪಿದೆವು. ಹೋಗಿ ನೋಡಿದರೆ, ಸ್ಮಶಾನದ ಹತ್ತಿರ ವಿಕಟಾಕಾರವುಳ್ಳ ಒಣಗಿ ಹೋದ, ಕಾಡಿಗೆಯಂತಹ ಒಬ್ಬನು ಮಲಗಿಕೊಂಡೂ ಒಬ್ಬನು ಕುಳಿತುಕೊಂಡೂ ಇದ್ದರು. ಅವರ ಅನುಚರರು 'ಕೊಣಪಣ' ಎಂದು ಮದ್ರಾಸಿನ ಮಾತಿನಲ್ಲಿ, ಆತನೇ ಪಿಶಾಚಸಿದ್ಧನಾದ ಮನುಷ್ಯನೆಂದು ತಿಳಿಸಿದರು. ಮೊದಲು ಆತನು ಅಲಕ್ಷದಿಂದ ನಮ್ಮ ಕಡೆಗೆ ದೃಷ್ಟಿಯನ್ನೇ ಕೊಡಲಿಲ್ಲ. ಆಮೇಲೆ ನಾವು ಹಿಂತಿರುಗುವುದಕ್ಕೆ ಸಿದ್ದರಾಗಲು ನಾವು ನಿಲ್ಲಬೇಕೆಂದು ಹೇಳಿದನು. ನಮ್ಮ ಜೊತೆಯಲ್ಲಿದ್ದ ಅಳಸಿಂಗನೆ ಭಾಷಾಂತರಕಾರನ ಕೆಲಸಮಾಡಿ ನಾವು ನಿಲ್ಲಬೇಕೆಂಬ ಮಾತನ್ನು ತಿಳಿಸಿದನು. ಅನಂತರ ಒಂದು ಸೀಸದಕಡ್ಡಿಯನ್ನು ತೆಗೆದುಕೊಂಡು ಆತನು ಸ್ವಲ್ಪ ಹೊತ್ತು ಏನೋ ಗುರುತುಹಾಕುತ್ತಿದ್ದನು. ಆಮೇಲೆ ಆ ಮನುಷ್ಯನು ಚಿತ್ತೈಕಾಗ್ರತೆಯಿಂದಲೋ ಏನೋ ಸ್ಥಿರನಾಗಿಬಿಟ್ಟಿದ್ದನ್ನು ನೋಡಿದೆ. ಆಮೇಲೆ, ಮೊದಲು ನನ್ನ ಹೆಸರನ್ನೂ ನಮ್ಮ ವಂಶದಲ್ಲಿ ಹದಿನಾಲ್ಕು ತಲೆಯವರೆಗಿನ ಹೆಸರನ್ನೂ ಹೇಳಿದನು. ಅದಲ್ಲದೆ ಪರಮಹಂಸರು ನನ್ನ ಜೊತೆಯಲ್ಲಿ ಬೆಂಬಿಡದೆ ಇದ್ದಾರೆಂದೂ ನಮ್ಮ ತಾಯಿ ಕುಶಲವಾಗಿದ್ದಾಳೆಂದೂ ಹೇಳಿದನು; ಮತ್ತು ಧರ್ಮಪ್ರಚಾರ ಮಾಡುವುದಕ್ಕಾಗಿ ನಾನು ಬಹುದೂರಕ್ಕೆ ಅತಿ ಶೀಘ್ರದಲ್ಲಿಯೇ ಹೋಗಬೇಕಾಗಿದೆ ಯೆಂಬುದನ್ನೂ ಹೇಳಿದನು. ಹೀಗೆ ತಾಯಿಯ ಕ್ಷೇಮ ಸಮಾಚಾರವನ್ನು ತಿಳಿದುಕೊಂಡು ಭಟ್ಟಾಚಾರ್ಯನ ಜೊತೆಯಲ್ಲಿ ಪಟ್ಟಣಕ್ಕೆ ಹಿಂತಿರುಗಿ ಬಂದೆ. ಬಂದ ಮೇಲೆ ಕಲ್ಕತ್ತೆಯಿಂದ ಬಂದ ತಂತಿಯ ವರ್ತಮಾನದಿಂದಲೂ ನಮ್ಮ ತಾಯಿಯ ಕುಶಲ ಸಮಾಚಾರ ತಿಳಿಯಿತು.</p>
<p>ಯೋಗಾನಂದ ಸ್ವಾಮಿಗಳ ಕಡೆಗೆ ನೋಡಿ ಸ್ವಾಮಾಜಿ, “ಅದು ಕಾಕತಾಳೀಯ ನ್ಯಾಯವೇ ಆಗಿರಲಿ ಮತ್ತೆ ಏನಾದರೂ ಆಗಿರಲಿ ಆತನು ಏನೇನು ಹೇಳಿದನೋ ಅದೆಲ್ಲ ಹಾಗೆಹಾಗೇ ನಡೆದೇನೋ ನಡೆಯಿತು'' ಎಂದು ಹೇಳಿದರು.</p>

<!-- 349-8/0085-->

<p>ಯೋಗಾನಂದ ಸ್ವಾಮಿಗಳು ಅದಕ್ಕೆ ಉತ್ತರವಾಗಿ, ನಾನು ಮೊದಲು ಇದನ್ನೆಲ್ಲ ಸ್ವಲ್ಪವೂ ನಂಬುತ್ತಿರಲಿಲ್ಲ. ಅದಕ್ಕೋಸ್ಕರವೇ ಇದನ್ನೆಲ್ಲ ನೋಡಬೇಕಾದ ಆವಶ್ಯಕತೆಯುಂಟಾಯಿತು' ಎಂದರು.</p>
<p>- ಸ್ವಾಮಾಜಿ: ನಾನೇನು ಕಣ್ಣಾರೆ ನೋಡದೆ ಕಿವಿಯಾರೆ ಕೇಳದೆ ಯಾವುದೆಂದರೆ ಅದನ್ನು ನಂಬುವವನೇನು ? ಅಂಥ ಮನುಷ್ಯನಲ್ಲವೇ ಅಲ್ಲ. ಮಹಾಮಾಯೆಯ ರಾಜ್ಯಕ್ಕೆ ಬಂದು ಜಗತ್ತಿನಲ್ಲಿ ಎಷ್ಟೊಂದು ಇಂದ್ರಜಾಲ ಮಹೇಂದ್ರ ಜಾಲಗಳನ್ನು ನೋಡಿಬಿಟ್ಟಿದ್ದೇನೆ ! ಮಾಯಾ-ಮಾಯಾ !! ರಾಮ ರಾಮ ! ಈವೊತ್ತು ಏನು ! ಬರೀ ಬೂದಿ ಭಸ್ಮಗಳ ಮಾತೇ ಆಗಿಹೊಯಿತು ! ಭೂತವನ್ನು ಮನಸ್ಸಿನಲ್ಲಿ ಭಾವಿಸಿಕೊಳ್ಳುತ್ತ ಭಾವಿಸಿಕೊಳ್ಳುತ್ತ ಜನರು ಭೂತವಾಗಿಬಿಡುತ್ತಾರೆ. ಮತ್ತೆ, ಯಾರು ಹಗಲೂ ರಾತ್ರಿಯೂ, ತಿಳಿದೊ ತಿಳಿಯದೆಯೊ, 'ನಾನು ನಿತ್ಯಶುದ್ದ ಬುದ್ಧಮುಕ್ತಸ್ವರೂಪನಾದ ಆತ್ಮ' ಎಂದುಕೊಳ್ಳುತ್ತಾರೆಯೋ ಅವರು ಬ್ರಹ್ಮಜ್ಞರಾಗುವರು.</p>
<p>ಹೀಗೆಂದು ಹೇಳಿ ಸ್ವಾಮಿಾಜಿ ಸ್ನೇಹಪೂರ್ವಕವಾಗಿ ಶಿಷ್ಯನ ಕಡೆಗೆ ತಿರುಗಿ ಹೀಗೆಂದು ಹೇಳಿದರು: ಕೆಲಸಕ್ಕೆ ಬಾರದ ಮಾತುಗಳಿಗೆಲ್ಲಾ ಮನಸ್ಸಿನಲ್ಲಿ ಸ್ವಲ್ಪವೂ ಎಡೆಗೊಡಬೇಡ. ಕೇವಲ ಸದಸದ್ವಿಚಾರವನ್ನು ಮಾಡು. ಆತ್ಮವನ್ನು ಪ್ರತ್ಯಕ್ಷ ಮಾಡಿಕೊಳ್ಳುವುದಕ್ಕೆ ಪ್ರಾಣವನ್ನಾದರೂ ಕೊಟ್ಟು ಪ್ರಯತ್ನ ಮಾಡು, ಆತ್ಮಜ್ಞಾನಕ್ಕಿಂತ ಶ್ರೇಷ್ಠವಾದದ್ದು ಮತ್ತಾವುದೂ ಇಲ್ಲ. ಮಿಕ್ಕದ್ದೆಲ್ಲಾ ಮಾಯಾ - ಇಂದ್ರಜಾಲ ಮಹೇಂದ್ರಜಾಲ. ಪ್ರತ್ಯಗಾತ್ಮನೊಬ್ಬನೇ ನಿಜವಾಗಿಯೂ ಸತ್ಯ. ಈ ವಿಷಯವನ್ನು ತಿಳಿದುಕೊ; ಅದಕ್ಕೋಸ್ಕರವೇ ನಿಮಗೆ ತಿಳಿಸುವುದಕ್ಕೆ ಒದ್ದಾಡುತ್ತಿದ್ದೇನೆ. “ಏಕಮೇವಾದ್ವಿತೀಯಂ ಬ್ರಹ್ಮ ನೇಹ ನಾನಾಸ್ತಿ ಕಿಂಚನ. '' ಇರುವುದು ಏಕವಾದ, ಎರಡಿಲ್ಲದ ಬ್ರಹ್ಮವೊಂದೇ, ಬೇರೇನೂ ಇಲ್ಲ. (ಬೃ.ಉ. ೪.೧೬).</p>
<p>ಮಾತು ನಡೆಯುತ್ತ ನಡೆಯುತ್ತ ರಾತ್ರಿ ಹನ್ನೊಂದು ಘಂಟೆ ಹೊಡೆದು ಹೋಯಿತು. ಅನಂತರದಲ್ಲಿ ಸ್ವಾಮಿಾಜಿ ಊಟಮಾಡಿ ವಿಶ್ರಮಿಸಿಕೊಳ್ಳುವುದಕ್ಕೆ ಎದ್ದರು. ಶಿಷ್ಯನು ಸ್ವಾಮಿಜಿಯವರ ಪಾದಪದ್ಮದಲ್ಲಿ ಪ್ರಣಾಮ ಮಾಡಿ ಅಪ್ಪಣೆಯನ್ನು ಪಡೆದನು. ಸ್ವಾಮಿಾಜಿ 'ನಾಳೆ ಬರುತ್ತೀಯಷ್ಟೆ?' ಎಂದು ಕೇಳಿದರು. - ಶಿಷ್ಯ : ಹೌದು ! ಬಂದೇ ಬರುತ್ತೇನೆ. ತಮ್ಮನ್ನು ಸಾಯಂಕಾಲದ ಹೊತ್ತು ನೋಡದಿದ್ದರೆ ಮನಸ್ಸು ವ್ಯಾಕುಲಗೊಂಡು ಮಿಲಮಿಲನೆ ಒದ್ದಾಡುವುದು.</p>
<p>ಶಿಷ್ಯನು ಸ್ವಾಮಿಗಳ ಮಾತನ್ನು ಮನನ ಮಾಡುತ್ತಾ ಮಾಡುತ್ತಾ ರಾತ್ರಿ ಹನ್ನೆರಡು ಘಂಟೆಯ ಹೊತ್ತಿಗೆ ಮನೆಗೆ ಹಿಂತಿರುಗಿ ಬಂದನು.</p>

<!-- 349-8/0086-->
<p>ಅಧ್ಯಾಯ ೧೩ * ಸ್ಥಳ: ಬೇಲೂರು ಮಠ (ಬಾಡಿಗೆ ಕಟ್ಟಡ); ವರ್ಷ: ಕ್ರಿ.ಶ. ೧೮೯೮. ಸ್ವಾಮಿಾಜಿ ಇಂಗ್ಲೆಂಡಿನಿಂದ ಹಿಂತಿರುಗಿ ಬಂದ ವರ್ಷ ದಕ್ಷಿಣೇಶ್ವರದ ರಾಣಿ ರಾಸಮಣಿಯ ಕಾಳಿದೇವಸ್ಥಾನದಲ್ಲಿ ಶ್ರೀ ರಾಮಕೃಷ್ಣ ಪರಮಹಂಸರ ಜನ್ನೊತ್ಸವ ವಿಜೃಂಭಣೆಯಿಂದ ನಡೆಯಿತು. ಆದರೆ, ನಾನಾ ಕಾರಣದಿಂದ ಮುಂದಿನ ವರ್ಷ ದಕ್ಷಿಣೇಶ್ವರದಲ್ಲಿ ಉತ್ಸವ ನಿಂತುಹೋಯಿತು ಮತ್ತು ಬೇಲೂರಿನಲ್ಲಿ ಗಂಗಾ ತೀರದಲ್ಲಿದ್ದ ಶ್ರೀಯುತ ನೀಲಾಂಬರ ಮುಖ್ಯೋಪಾಧ್ಯಾಯರ ಆರಾಮಗೃಹವನ್ನು ಬಾಡಿಗೆಗೆ ತೆಗೆದುಕೊಂಡು ಅಲ್ಲಿಗೆ ಮಠವನ್ನು ಸಾಗಿಸಲಾಗಿತ್ತು. ಅದಾದ ಕೆಲವು ದಿವಸದ ಮೇಲೆ ಈಗಿನ ಮಠ ಇರುವ ಸ್ಥಳ ಖರೀದಿಯಾಯಿತು. ಆದರೂ ಆ ವರ್ಷ ಜನ್ನೊತ್ಸವ ಹೊಸ ಸ್ಥಳದಲ್ಲಿ ನಡೆಯುವುದಕ್ಕಾಗಲಿಲ್ಲ. ಏಕೆಂದರೆ, ಆಗ ಮಠದ ನಿವೇಶನದ ತುಂಬ ಕಾಡು ಬೆಳೆದುಕೊಂಡಿತ್ತು. ಅನೇಕ ಕಡೆಗಳಲ್ಲಿ ನೆಲ ಸಮವಾಗಿರಲಿಲ್ಲ. ಇದರಿಂದಲೇ ಆ ಸಾರಿ ಶ್ರೀರಾಮಕೃಷ್ಣ ಜನ್ನೊತ್ಸವ ಬೇಲೂರಿನಲ್ಲಿ ದಾಯರವರು ಕಟ್ಟಿಸಿದ್ದ ಗುಡಿಯಲ್ಲಿ ನಡೆಯಿತು. ಈ ಉತ್ಸವಕ್ಕೆ ಹಿಂದಿನ ಫಾಲ್ಗುಣ ಶುದ್ಧ ಬಿದಿಗೆಯಂದು ನೀಲಾಂಬರ ಬಾಬುಗಳ ತೋಟದಲ್ಲಿ ಶ್ರೀರಾಮಕೃಷ್ಣ ಪರಮಹಂಸರ ಜನ್ಮತಿಥಿ ಪೂಜೆ ನಡೆಯಿತು. ಇದಾದ ಒಂದೆರಡು ದಿನಕ್ಕೆ ಒಳ್ಳೆಯ ಮುಹೂರ್ತದಲ್ಲಿ , ಮಠಕ್ಕೋಸ್ಕರ ಕೊಂಡುಕೊಂಡಿದ್ದ ಹೊಸ ನೀವೇಶನಕ್ಕೆ ಶ್ರೀರಾಮಕೃಷ್ಣರ ಮೂರ್ತಿ ಮುಂತಾದ್ದನ್ನೆಲ್ಲಾ ತೆಗೆದುಕೊಂಡು ಹೋಗಿ ಪೂಜೆ ಹೋಮಾದಿಗಳನ್ನು ಮಾಡಿ ಆಮೇಲೆ ಪರಮಹಂಸರ ಪ್ರತಿಮೆಯನ್ನು ಪ್ರತಿಷ್ಠೆ ಮಾಡಲಾಯಿತು. ಸ್ವಾಮಿಜಿ ಆಗ ಹಿಂದೆ ಹೇಳಿದ ನೀಲಾಂಬರ ಬಾಬುಗಳ ತೋಟದಲ್ಲಿಯೇ ಇರುತ್ತಿದ್ದರು. ದೊಡ್ಡ ಪ್ರಮಾಣದಲ್ಲಿ ಶ್ರೀ ರಾಮಕೃಷ್ಣರ ಜನ್ಮತಿಥಿ ಪೂಜೆಗೆ ಎಲ್ಲ ವ್ಯವಸ್ಥೆಯನ್ನು ಮಾಡಲಾಗಿತ್ತು. ಸ್ವಾಮೀಜಿ ಅಪ್ಪಣೆಯನ್ನನುಸರಿಸಿ ದೇವರ ಮನೆಯು ಬೇಕಾದ ಸಲಕರಣೆ ಸಾಮಗ್ರಿಗಳಿಂದ ತುಂಬಿತ್ತು. ಸ್ವಾಮಿಾಜಿ ಈ ದಿನ ತಾವೇ ಎಲ್ಲಾ ವಿಷಯಗಳನ್ನು ವಿಚಾರಿಸಿ ತಿಳಿದುಕೊಂಡರು.</p>
<p>ಜನ್ಮತಿಥಿಯ ಬೆಳಗ್ಗೆ ಎಲ್ಲರಿಗೂ ಆನಂದ ! ಪರಮಹಂಸರ ಮಾತನ್ನು ಬಿಟ್ಟು ಭಕ್ತರ ಬಾಯಲ್ಲಿ ಮತ್ತೊಂದು ಮಾತಿಲ್ಲ. ಈಗ ಸಾಮಾಜಿ ಪೂಜಾ ಮಂದಿರದ ಮುಂದಕ್ಕೆ ಬಂದು ಪೂಜೆಗೆ ಸಿದ್ಧತೆ ನಡೆಯುತ್ತಿದ್ದದ್ದನ್ನು ನೋಡುತ್ತ ನಿಂತುಕೊಂಡರು.</p>
<p>ಪೂಜೆಗೆ ಆಗುತ್ತಿದ್ದ ಏರ್ಪಾಡನ್ನು ನೋಡಿ ಸ್ವಾಮಿಾಜಿ ಶಿಷ್ಯನನ್ನು ಕುರಿತು “ಯಜ್ಯೋಪವೀತವನ್ನು ತಂದಿದ್ದೀಯಷ್ಟೇ” ಎಂದು ಕೇಳಿದರು.</p>
<p>ಶಿಷ್ಯ : ತಮ್ಮ ಅಪ್ಪಣೆಯಂತೆ ಎಲ್ಲವೂ ಸಿದ್ಧವಾಗಿದೆ; ಆದರೆ ಇಷ್ಟೊಂದು ಯಜ್ಯೋಪವೀತಗಳನ್ನು ಸಿದ್ಧಪಡಿಸಿಕೊಂಡದ್ದು ಏಕೊ ನನಗೆ ಗೊತ್ತಾಗಲಿಲ್ಲ.</p>
<p>*<span class="en"> C.W, Vol. VII, P. 107</span></p>

<!-- 349-8/0087-->

<p>ಸ್ವಾಮಿಾಜಿ: ದ್ವಿಜರಿಗೆ ಮಾತ್ರ ಉಪನಯನ ಸಂಸ್ಕಾರಕ್ಕೆ ಅಧಿಕಾರ, ಇದಕ್ಕೆ ವೇದವೇ ಪ್ರಮಾಣ, ಇಂದು ಪರಮಹಂಸರ ಜನ್ನೊತ್ಸವಕ್ಕೆ ಯಾರು ಯಾರು ಬರುತ್ತಾರೆಯೋ ಅವರೆಲ್ಲರಿಗೂ ಜನಿವಾರವನ್ನು ಹಾಕಿಸುತ್ತೇನೆ. ಇವರೆಲ್ಲಾ ಪತಿತರಾಗಿ ಬಿಟ್ಟಿದ್ದಾರೆ. ಪ್ರಾಯಶ್ಚಿತ್ತ ಮಾಡಿಕೊಂಡ ಮೇಲೆ ಉಪನಯನ ಸಂಸ್ಕಾರಕ್ಕೆ ಅರ್ಹನಾಗುವನೆಂದು ಶಾಸ್ತ್ರದಲ್ಲಿ ಹೇಳಿದೆ. ಇಂದು ಪರಮಹಂಸರ ಶುಭಜನೋತ್ಸವ, ಎಲ್ಲರೂ ಅವರ ನಾಮೋಚ್ಛಾರಣೆ ಮಾಡಿ ಪರಿಶುದ್ಧರಾಗುವರು. ಅದಕ್ಕೋಸ್ಕರವೇ ಇಂದು ಬರುವ ಭಕ್ತರಿಗೆಲ್ಲ ಜನಿವಾರವನ್ನು ಹಾಕಿಸಬೇಕು; ತಿಳಿಯಿತೇ? - ಶಿಷ್ಯ : ನಾನು ತಮ್ಮ ಅಪ್ಪಣೆಯಂತೆ ಬೇಕಾದಷ್ಟು ಜನಿವಾರವನ್ನು ಕೂಡಿಹಾಕಿಕೊಂಡು ತಂದಿದ್ದೇನೆ. ಪೂಜೆಯಾದ ಮೇಲೆ ತಮ್ಮ ಅನುಮತಿಯನ್ನು ಪಡೆದು, ಬಂದ ಭಕ್ತರಿಗೆಲ್ಲಾ ಅದನ್ನು ಹಾಕಿಸುತ್ತೇನೆ.</p>
<p>ಸ್ವಾಮಿಾಜಿ: ಬ್ರಾಹ್ಮಣೇತರ ಭಕ್ತರಿಗೆ ಈ ವಿಧದ ಗಾಯತ್ರಿ ಮಂತ್ರವನ್ನು ಹೇಳಿಕೊಡುತ್ತೇನೆ (ಇಲ್ಲಿ ಕ್ಷತ್ರಿಯಾದಿ ದ್ವಿಜರ ಗಾಯತ್ರಿಯನ್ನು ಹೇಳಿದರು). ಕಾಲಕ್ರಮದಲ್ಲಿ ದೇಶವನ್ನೆಲ್ಲ ಬ್ರಾಹ್ಮಣ ಪದವಿಗೆ ಹತ್ತಿಸಬೇಕಾಗಿದೆ. ಪರಮಹಂಸರ ಭಕ್ತರ ಮಾತಂತೂ ಹೇಳಬೇಕಾಗಿಲ್ಲ. ಹಿಂದೂಗಳೆಲ್ಲರೂ ಪರಸ್ಪರ ಅಣ್ಣ ತಮ್ಮಂದಿರು. ಮುಟ್ಟಬೇಡ ಮುಟ್ಟಬೇಡ ಎಂದು ಹೇಳಿ ಹೇಳಿ ನಾವೇ ಅವರನ್ನು ಕೀಳುಮಾಡಿ ಕೂರಿಸಿದ್ದೇವೆ. ದೇಶದ ಹೀನತೆ, ಭೀರುತ್ವ, ಮೂರ್ಖತನ, ಹೇಡಿತನ ಇವುಗಳು ಪರಾಕಾಷ್ಠೆಯನ್ನು ಮುಟ್ಟಿದೆ. ಇವರನ್ನು ಮೇಲಕ್ಕೆ ಎತ್ತಬೇಕು; ಅಭಯದ ಮಾತನ್ನು ಹೇಳಬೇಕು. ನೀವು ನಮ್ಮ ಹಾಗೇ ಮನುಷ್ಯರು. ನಿಮಗೂ ನಮ್ಮ ಹಾಗೇ ಎಲ್ಲಾ ಅಧಿಕಾರವೂ ಇದೆ' ಎಂದು ಹೇಳಬೇಕು ತಿಳಿಯಿತೆ.</p>
<p>ಶಿಷ್ಯ : ತಿಳಿಯಿತು.</p>
<p>ಸ್ವಾಮಿಾಜಿ: ಈಗ ಯಾರುಯಾರಿಗೆ ಜನಿವಾರ ಬೇಕೋ ಅವರೆಲ್ಲರೂ ಗಂಗಾಸ್ನಾನ ಮಾಡಿಕೊಂಡು ಬರುವಂತೆ ಹೇಳು; ಆಮೇಲೆ ಪರಮಹಂಸರಿಗೆ ನಮಸ್ಕಾರಮಾಡಿ ಎಲ್ಲರೂ ಜನಿವಾರವನ್ನು ಹಾಕಿಕೊಳ್ಳಲಿ..</p>
<p>ಸುಮಾರು ನಲ್ವತ್ತು ಐವತ್ತು ಜನ ಭಕ್ತರು ಸ್ವಾಮಿಾಜಿಯ ಅಪ್ಪಣೆಯ ಮೇರೆಗೆ, ಕ್ರಮವಾಗಿ ಗಂಗಾಸ್ನಾನ ಮಾಡಿ ಬಂದು ಶಿಷ್ಯನಿಂದ ಗಾಯತ್ರಿ ಉಪದೇಶವನ್ನು ಹೊಂದಿ ಜನಿವಾರವನ್ನು ಹಾಕಿಕೊಳ್ಳುವುದಕ್ಕೆ ಮೊದಲು ಮಾಡಿದರು. ಮಠದಲ್ಲಿ ಮಂಗಳರವ ಉಂಟಾಯಿತು. ಜನಿವಾರವನ್ನು ಹಾಕಿಕೊಂಡು ಭಕ್ತರು ಪುನಃ ಪರಮಹಂಸರಿಗೆ ಪ್ರಣಾಮ ಮಾಡಿದರು; ಅದನ್ನು ನೋಡಿ ಸ್ವಾಮಿಜಿಯವರ ಮುಖಾರವಿಂದವು ಒಂದಕ್ಕೆ ನೂರರಷ್ಟು ಅರಳಿದಂತಾಯಿತು. ಇದಾದ ಸ್ವಲ್ಪಹೊತ್ತಿಗೆ ಶ್ರೀಯುತ ಗಿರೀಶಚಂದ್ರಘೋಷ್ ಮಹಾಶಯರು ಮಠಕ್ಕೆ ಬಂದರು.</p>
<p>ಈಗ ಸ್ವಾಮಿಜಿಯವರ ಅಪ್ಪಣೆಯಂತೆ ಸಂಗೀತ ಆರಂಭವಾಯಿತು. ಮಠದ ಸಂನ್ಯಾಸಿಗಳು ಸ್ವಾಮೀಜಿಗೆ ತಮ್ಮ ಮನದಣಿಯ ವೇಷಭೂಷಣಗಳನ್ನು ಹಾಕತೊಡಗಿದರು. ಅವರ ಕಿವಿಯಲ್ಲಿ ಶಂಖದ ಕುಂಡಲ, ಮೈಯಲ್ಲಿ ಕರ್ಪೂರ</p>

<!-- 349-8/0088-->
<p>ಧೂಸರಿತವಾದ ಪವಿತ್ರ ವಿಭೂತಿ, ತಲೆಯಲ್ಲಿ ಕಾಲುತನಕ ಜೋಲಾಡುವ ಜಟೆಗಳು, ಎಡಗೈಯಲ್ಲಿ ತ್ರಿಶೂಲ, ಎರಡು ತೋಳುಗಳಲ್ಲಿಯೂ ರುದ್ರಾಕ್ಷಿವಲಯ, ಕತ್ತಿನಲ್ಲಿ ಮಂಡಿಯವರೆಗೆ ಬಂದಿದ್ದ ಮೂರು ಸಾಲು ದೊಡ್ಡ ರುದ್ರಾಕ್ಷಿಯ ಮಾಲೆ - ಮುಂತಾದುವುಗಳನ್ನೆಲ್ಲಾ ಹಾಕಿದರು. ಇವೆಲ್ಲವನ್ನೂ ಧರಿಸಿಕೊಳ್ಳಲು ಸ್ವಾಮಿಗಳ ರೂಪದಲ್ಲಿ ಉಂಟಾದ ರಮಣೀಯತೆಯನ್ನು ಬಾಯಲ್ಲಿ ಹೇಳತೀರದು. ಆ ದಿನ ಯಾರು ಆ ಮೂರ್ತಿಯನ್ನು ನೋಡಿದರೆ ಅವರೆಲ್ಲರೂ, ಸಾಕ್ಷಾತ್ ಭೈರವನೆ ಸ್ವಾಮಿಗಳ ಶರೀರದಿಂದ ಭೂಮಿಯಲ್ಲಿ ಅವತರಿಸಿದ್ದಾನೆಂದು ಹೇಳಿದರು. ಸ್ವಾಮಿಗಳೂ ಇತರ ಸಂನ್ಯಾಸಿಗಳ ದೇಹಕ್ಕೆ ವಿಭೂತಿ ಇಟ್ಟರು. ಅವರು ಸ್ವಾಮಿಾಜಿಯ ನಾಲ್ಕು ಕಡೆಯಲ್ಲಿಯೂ ಮೂರ್ತಿಮಂತ ಭೈರವ ಗಣಗಳ ಹಾಗೆ ಇದ್ದುಕೊಂಡು, ಮಠಪ್ರದೇಶದಲ್ಲಿ ಕೈಲಾಸಪರ್ವತದ ಅಂದವನ್ನು ಬೀರುತ್ತಿದ್ದರು. ಆ ದೃಶ್ಯವನ್ನು ನೆನೆಸಿಕೊಂಡರೂ ಆನಂದವಾಗುತ್ತದೆ.</p>
<p>ಈಗ ಸ್ವಾಮಿಾಜಿ ಪಶ್ಚಿಮ ದಿಕ್ಕಿಗೆ ತಿರುಗಿಕೊಂಡು ಮುಕ್ತ ಪದ್ಮಾಸನದಲ್ಲಿ ಕುಳಿತುಕೊಂಡು ಕೂಜಂತಂ ರಾಮರಾಮೇತಿ'' ಎಂಬ ಪ್ರಾರ್ಥನಾ ಶ್ಲೋಕವನ್ನು ಮಧುರಮಧುರವಾಗಿ ಹೇಳುತ್ತ, ಅದು ಮುಗಿದ ಮೇಲೆ 'ರಾಮ ರಾಮ ಶ್ರೀರಾಮರಾಮ' ಎಂಬುದನ್ನೇ ಪುನಃ ಪುನಃ ಎನ್ನತೊಡಗಿದರು. ಅಕ್ಷರಕ್ಷರದಲ್ಲಿಯೂ ಅಮೃತವು ತೊಟ್ಟಿಕ್ಕುವಂತಿತ್ತು. ಸ್ವಾಮಿಜಿಯವರ ಕಣ್ಣುಗಳು ಅರ್ಧ ಮುಚ್ಚಿವೆ. ಕೈಯಲ್ಲಿ ತಂಬೂರಿಯ ಸ್ವರ ಶ್ರುತಿಗೊಡುತ್ತಿದೆ. 'ರಾಮರಾಮ ಶ್ರೀರಾಮರಾಮ' ಎಂಬ ಧ್ವನಿಯನ್ನು ಬಿಟ್ಟು ಸ್ವಲ್ಪ ಹೊತ್ತಿನ ತನಕ ಮತ್ತೆ ಯಾವುದೂ ಕೇಳುತ್ತಿರಲಿಲ್ಲ. ಹೀಗೆ ಸುಮಾರು ಅರ್ಧ ಗಂಟೆಗಿಂತ ಹೆಚ್ಚಾಗಿ ಕಳೆಯಿತು; ಆಗಲೂ ಯಾರ ಬಾಯಲ್ಲಿಯೂ ಬೇರೆ ಯಾವ ಮಾತೂ ಇಲ್ಲ. ಸ್ವಾಮಿಜಿಯವರ ಬಾಯಿಂದ ಬರುತ್ತಿದ್ದ ರಾಮ ನಾಮಾಮೃತವನ್ನು ಪಾನ ಮಾಡಿ ಎಲ್ಲರೂ ಇಂದು ಮತ್ತರಾಗಿಬಿಟ್ಟಿದ್ದರು. ಇದೇನು ನಿಜವಾಗಿಯೂ ಇವತ್ತು ಸ್ವಾಮಿಾಜಿ ಶಿವಭಾವದಲ್ಲಿ ಮತ್ತರಾಗಿ ರಾಮನಾಮವನ್ನು ಹೇಳುವುದಕ್ಕೆ ತೊಡಗಿದರು ಎಂದು ಶಿಷ್ಯ ಮನಸ್ಸಿನಲ್ಲಿ ಭಾವಿಸಿಕೊಂಡನು. ಸ್ವಾಮಿಾಜಿಯವರ ಮುಖದ ಸ್ವಾಭಾವಿಕ ಗಾಂಭೀರ್ಯ ಇಂದು ನೂರ್ಮಡಿಯಾದ ಗಂಭೀರತೆಯನ್ನು ಪಡೆದಂತಿತ್ತು; ಅರೆಮುಚ್ಚಿದ ಕಣ್ಣಂಚಿನಲ್ಲಿ ಪ್ರಭಾತ ಸೂರ್ಯನ ಕಾಂತಿ ಹೊರಟು ಹೊರಗೆ ಬರುವಂತಿತ್ತು. ಅತ್ಯಂತವಾದ ಆನಂದಮತ್ತತೆಯಲ್ಲಿ ಆ ವಿಪುಲವಾದ ದೇಹ ತೂರಾಡುವಂತಿತ್ತು. ಆ ರೂಪವನ್ನು ವರ್ಣನೆಮಾಡಲು ಸಾಧ್ಯವಾಗುವುದಿಲ್ಲ; ಅನುಭವಕ್ಕೆ ಬರಬೇಕಾದದ್ದು. ನೋಟಕರು ''ಚಿತ್ರಾರ್ಪಿತಾರಂಭ ಇವಾವಸ್ಥೆ' - ಚಿತ್ರದಲ್ಲಿ ಬರೆದವರಂತೆ ಇದ್ದರು.</p>
<p>ರಾಮನಾಮ ಸಂಕೀರ್ತನೆಯು ಮುಗಿದ ಮೇಲೆ ಸ್ವಾಮಿಜಿ ಮೊದಲಿನಂತೆ ಆನಂದ ಪ್ರಮತ್ತತೆಯಲ್ಲಿಯೇ 'ಸೀತಾಪತಿ ರಾಮಚಂದ್ರ ರಘುರಾಈ' ಎಂಬುದನ್ನು ಗಾನಮಾಡುವುದಕ್ಕೆ ತೊಡಗಿದರು. ಮೃದಂಗ ಬಾರಿಸುವವನು ಸರಿಯಾಗಿಲ್ಲದ್ದರಿಂದ ಸ್ವಾಮಿಗಳಿಗೆ ರಸಭಂಗವಾದಂತೆ ತೋರಿತು. ಆಗ ಅವರು ಶಾರದಾನಂದ ಸ್ವಾಮಿಗಳನ್ನು ಗಾನಮಾಡುವಂತೆ ಅಪ್ಪಣೆ ಮಾಡಿ ತಾವೇ ಮೃದಂಗವನ್ನು ತೆಗೆದುಕೊಂಡರು.</p>

<!-- 349-8/0089-->

<p>ಶಾರದಾನಂದ ಸ್ವಾಮಿಗಳು ಮೊದಲು “ಏಕರೂಪ ಅರೂಪನಾಮವರಣ” ಎಂಬ ಕೀರ್ತನೆಯನ್ನು ಹಾಡಿದರು. ಮೃದಂಗದ ಸ್ನಿಗ್ಧ ಗಂಭೀರ ನಿರ್ಘೋಷಕ್ಕೆ ಗಂಗೆಯು ಉಕ್ಕಿ ಉಕ್ಕಿ ಬರುವಂತಿತ್ತು. ಶಾರದಾನಂದ ಸ್ವಾಮಿಗಳ ಸುಕಂಠವೂ ಮಧುರ ಆಲಾಪನೆಯೂ ಮನೆಯನ್ನೆಲ್ಲಾ ತುಂಬಿಕೊಂಡಿತು. ಆಮೇಲೆ ಶ್ರೀರಾಮಕೃಷ್ಣರು ಹಾಡುತ್ತಿದ್ದ ಹಾಡುಗಳನ್ನೆಲ್ಲಾ ಒಂದೊಂದಾಗಿ ಹಾಡತೊಡಗಿದರು. - ಈಗ ಸ್ವಾಮಿಜಿ ಇದ್ದಕ್ಕಿದ್ದ ಹಾಗೆ ತಮ್ಮ ವೇಷಭೂಷಣಗಳನ್ನೆಲ್ಲಾ ತೆಗೆದುಹಾಕಿ ಗಿರೀಶಬಾಬುಗಳಿಗೆ ಇವುಗಳನ್ನು ತೊಡಿಸುವುದಕ್ಕೆ ಹೊರಟರು. ತಮ್ಮ ಕೈಯಿಂದಲೆ ಗಿರೀಶಬಾಬುಗಳ ವಿಶಾಲವಾದ ದೇಹದಲ್ಲಿ ವಿಭೂತಿಯನ್ನು ಬಳಿದು ಕಿವಿಯಲ್ಲಿ ಕುಂಡಲವನ್ನ ತಲೆಯಲ್ಲಿ ಜಟೆಯನ್ನೂ ಕತ್ತಿನಲ್ಲಿ ರುದ್ರಾಕ್ಷಿಯನ್ನೂ ತೋಳುಗಳಲ್ಲಿ ರುದ್ರಾಕ್ಷಿ ವಲಯವನ್ನೂ ಇಟ್ಟರು. ಗಿರೀಶ ಬಾಬುಗಳು ಇವುಗಳಿಂದ ಬೇರೊಬ್ಬ ಮೂರ್ತಿಯಾಗಿ ಪರಿಣಮಿಸಿದಂತಾದರು. ಇದನ್ನು ನೋಡಿದ ಭಕ್ತರಿಗೆ ಬೆರಗಾಯಿತು. ಆಮೇಲೆ ಸ್ವಾಮಿಾಜಿ 'ಈತ ಭೈರವನ ಅವತಾರ; ನಮಗೂ ಈತನಿಗೂ ಯಾವ ವ್ಯತ್ಯಾಸವೂ ಇಲ್ಲ' ಎಂದು ಪರಮಹಂಸರು ಹೇಳುತ್ತಿದ್ದರು - ಎಂದರು. ಗಿರೀಶಬಾಬುಗಳೂ ವಿಸ್ಮಿತರಾಗಿ ಕುಳಿತುಕೊಂಡಿದ್ದರು. ಅವರ ಸಂನ್ಯಾಸಿ ಗುರು ಭಾತೃಗಳು ಅವರನ್ನು ಇಂದು. ಹೇಗೆ ಅಲಂಕರಿಸಬೇಕೆಂದು ಇಷ್ಟಪಟ್ಟರೂ ಆ ವೇಷದಲ್ಲಿ ಅವರು ಒಪ್ಪುತ್ತಿದ್ದರು. ಕೊನೆಗೆ ಸ್ವಾಮೀಜಿಯ ಅಪ್ಪಣೆಯಂತೆ ಒಂದು ಕಾವಿಯಬಟ್ಟೆಯನ್ನು ತಂದು ಗಿರೀಶಬಾಬುಗಳಿಗೆ ಉಡಿಸಿದ್ದಾಯಿತು. ಗಿರೀಶಬಾಬುಗಳು ಯಾವ ಅಡ್ಡಿಯನ್ನೂ ಮಾಡಲಿಲ್ಲ. ಗುರುಭಾತೃಗಳ ಇಚ್ಛೆಯಂತೆ ಅವರು ಇಂದು ಕೈಕಾಲುಗಳನ್ನು ಧಾರಾಳವಾಗಿ ನೀಡಿದರು. ಈಗ ಸ್ವಾಮಿಾಜಿ: “ಜಿ.ಸಿ. (ಗಿರೀಶಬಾಬುಗಳನ್ನು ಸ್ವಾಮಿಜಿಗಳು ಜಿ.ಸಿ, ಎಂದು ಕರೆಯುತ್ತಿದ್ದರು) ನೀನು ಈವೊತ್ತು ನಮಗೆ ಪರಮಹಂಸರ ವಿಚಾರವನ್ನು ಹೇಳಬೇಕು. (ಎಲ್ಲರ ಕಡೆಗೂ ನೋಡಿ) ಎಲ್ಲರೂ ಸುಮ್ಮನೆ ಸ್ಥಿರವಾಗಿ ಕುಳಿತುಕೊಳ್ಳಿ' ಎಂದರು. ಗಿರೀಶಬಾಬುಗಳಿಗೆ ಆಗಲೂ ಬಾಯಲ್ಲಿ ಮಾತಿಲ್ಲ. ಯಾರ ಜನ್ನೊತ್ಸವಕ್ಕಾಗಿ ಇಂದು ಎಲ್ಲರೂ ಸೇರಿದ್ದರೋ ಅವರ ಲೀಲಾದರ್ಶನ ಮತ್ತು ಸಾಕ್ಷಾತ್ ಶಿಷ್ಯರ ಆನಂದ ದರ್ಶನ ಇವುಗಳಿಂದ ಉಂಟಾದ ಸುಖದಲ್ಲಿ ಜಡರಂತಾಗಿ ಬಿಟ್ಟಿದ್ದರು. ಕೊನೆಗೆ ಗಿರೀಶಬಾಬುಗಳು ಹೀಗೆಂದು ಹೇಳಿದರು: "ದಯಾಮಯರಾದ ಪರಮಹಂಸರ ವೃತ್ತಾಂತವನ್ನು ನಾನು ಮತ್ತೇನು ಹೇಳಲಿ? ಕಾಮಕಾಂಚನ ತ್ಯಾಗಿಗಳಾದ ನಿಮ್ಮಂಥ ಬಾಲಸಂನ್ಯಾಸಿಗಳ ಜೊತೆಯಲ್ಲಿ ಅವರು ಈ ಅಧಮನಿಗೆ ಏಕಾಸನದಲ್ಲಿ ಕುಳಿತುಕೊಳ್ಳುವುದಕ್ಕೆ ಅಧಿಕಾರವನು ಕೊಟರಲಾ, ಇದರಿಂದಲೇ ಅವರ ಅಪಾರ ಕರುಣೆಯನ್ನು ಅನುಭವ ಮಾಡಿಕೊಂಡಿದ್ದೇನೆ.” ಈ ಮಾತನ್ನು ಹೇಳುತ್ತ ಹೇಳುತ್ತ ಗಿರೀಶಬಾಬುಗಳಿಗೆ ಗದ್ದದ ಸ್ವರದಿಂದ ಮಾತು ಹೊರಡದಂತಾಯಿತು; ಅವರು ಆ ದಿವಸ ಮತ್ತೇನನ್ನೂ ಹೇಳಲಾರದೆ ಹೋದರು.</p>

<!-- 349-8/0090-->
<p>ಆಮೇಲೆ ಸ್ವಾಮಿಾಜಿ ಕೆಲವು ಹಿಂದೀ ಹಾಡುಗಳನ್ನು ಹಾಡಿದರು. ಶಿಷ್ಯನು ಸಂಗೀತ ವಿದ್ಯೆಯಲ್ಲಿ ಮಹಾಪಂಡಿತ ! ಆದ್ದರಿಂದ ಈ ಗಾನಗಳಲ್ಲಿ ಒಂದಕ್ಷರವೂ ಅವನಿಗೆ ಗೊತ್ತಾಗಲಿಲ್ಲ. ಕೇವಲ ಸ್ವಾಮಿಜಿಯವರ ಮುಖವನ್ನು ಎವೆಯಿಕ್ಕದೆ ನೋಡುತ್ತಿದ್ದನು. ಈ ಸಮಯದಲ್ಲಿ ಮೊದಲನೆಯ ಪೂಜೆ ಮುಗಿಯಲು ಭಕ್ತರನ್ನು ಫಲಾಹಾರಕ್ಕೆ ಕರೆದರು. ಫಲಾಹಾರ ಮುಗಿದನಂತರ ಸ್ವಾಮಿಾಜಿ ಕೆಳಗಿನ ಬೈಠಕ್ ಖಾನೆಗೆ ಹೋಗಿ ಕುಳಿತುಕೊಂಡರು. ಬಂದಿದ್ದ ಭಕ್ತರೂ ಅವರನ್ನು ಸುತ್ತಿಕೊಂಡು ಕುಳಿತರು. ಜನಿವಾರವನ್ನು ಹಾಕಿಕೊಂಡು ಕುಳಿತಿದ್ದ ಒಬ್ಬ ಗೃಹಸ್ಥನನ್ನು ಸಂಬೋಧಿಸಿ ಸ್ವಾಮಿಾಜಿ “ನೀವು ದ್ವಿಜರು; ಆದರೆ ಬಹುಕಾಲದ ಹಿಂದಿನಿಂದ ಪ್ರಾತ್ಯರಾಗಿದ್ದೀರಿ; ಇಂದಿನಿಂದ ಮತ್ತೆ ದ್ವಿಜರಾದಿರಿ; ಪ್ರತಿನಿತ್ಯವೂ ನೂರು ಗಾಯತ್ರಿ ಜಪವನ್ನು ಮಾಡಿ; ತಿಳಿಯಿತೆ ?” ಎಂದರು. ಗೃಹಸ್ಥನು ಅಪ್ಪಣೆ'' ಎಂದು ಸ್ವಾಮಿಾಜಿಯವರ ಆಜ್ಞೆಯನ್ನು ಶಿರಸಾವಹಿಸಿದನು.</p>
<p>ಈ ಮಧ್ಯೆ ಶ್ರೀಯುತ ಮಹೇಂದ್ರನಾಥ ಗುಪ್ತರು (ಮಾಸ್ಟರ್ ಮಹಾಶಯ) ಬಂದರು. ಸ್ವಾಮಿಾಜಿ ಮಾಸ್ಟರ್ ಮಹಾಶಯರನ್ನು ನೋಡಿ ಅವರನ್ನು ನಾನಾ ಸಾದರ ಸಂಭಾಷಣಗಳಿಂದ ಸಂತೋಷಗೊಳಿಸಿದರು. ಮಹೇಂದ್ರ ಬಾಬುಗಳು ನಮಸ್ಕರಿಸಿ ಒಂದು ಮೂಲೆಯಲ್ಲಿ ನಿಂತುಕೊಂಡರು. ಸ್ವಾಮಿಾಜಿ ಕುಳಿತುಕೊಳ್ಳ ಬೇಕೆಂದು ಮೇಲಿಂದ ಮೇಲೆ ಹೇಳಿದ್ದರಿಂದ ಬಹು ಸ೦ಕೋಚ ಪಟ್ಟುಕೊಂಡು ಒಂದು ಮೂಲೆಯಲ್ಲಿ ಕುಳಿತುಕೊಂಡರು.</p>
<p>ಸ್ವಾಮಿಾಜಿ: ಮಾಸ್ಟರ್ ಮಹಾಶಯ, ಇವೊತ್ತು ಪರಮಹಂಸರ ಜನ್ಮದಿನ; ಪರಮಹಂಸರ ವೃತ್ತಾಂತವನ್ನು ನಮಗೆ ಏನಾದರೂ ತಿಳಿಸಬೇಕು. * ಮಾಸ್ಟರ್ ಮಹಾಶಯರು ಮೃದುವಾಗಿ ನಗುತ್ತ ತಲೆತಗ್ಗಿಸಿಕೊಂಡು ಇದ್ದರು. ಇಷ್ಟರಲ್ಲಿ ಅಖಂಡಾನಂದ ಸ್ವಾಮಿಗಳು ಮುರ್ಷಿದಾಬಾದಿನಿಂದ ಸುಮಾರು ಒಂದೂವರೆ ಮಣ ತೂಕವುಳ್ಳ ಎರಡು ಪಂತವ(ಒಂದು ಬಗೆ ಮಿಠಾಯಿ )ವನ್ನು ತೆಗೆದುಕೊಂಡು ಬಂದರು. ಈ ಅದ್ಭುತವಾದ ಮಿಠಾಯಿಯನ್ನು ನೋಡುವುದಕ್ಕೆಂದು ಎಲ್ಲರೂ ಎದ್ದರು. ಸ್ವಾಮಿಾಜಿ ಮುಂತಾದವರಿಗೆ ಅದನ್ನು ತೋರಿಸಿದ ಮೇಲೆ, ಸ್ವಾಮಿಾಜಿ ದೇವರ ಮನೆಗೆ ನೈವೇದ್ಯಕ್ಕೆ ತೆಗೆದುಕೊಂಡು ಹೋಗು' ಎಂದರು.</p>
<p>ಅಖಂಡಾನಂದ ಸ್ವಾಮಿಗಳ ಕಡೆಗೆ ನೋಡುತ್ತ ಸ್ವಾಮಿಜಿ ಶಿಷ್ಯನಿಗೆ ಹೀಗೆಂದು ಹೇಳಿದರು: 'ನೋಡಿದೆಯೊ ಎಂಥ ಕರ್ಮವೀರ ! ಭಯ ಮೃತ್ಯು - ಇದೊಂದರ ಜ್ಞಾನವೂ ಇಲ್ಲ; ಒಂದೇ ಸಮನಾಗಿ ಕರ್ಮ ಮಾಡಿಕೊಂಡು ಹೋಗುತ್ತಿದ್ದಾನೆ - ಬಹುಜನ ಹಿತಾಯ ಬಹುಜನ ಸುಖಾಯ.”</p>
<p>ಶಿಷ್ಯ : ಮಹಾಶಯರೆ, ಎಷ್ಟೋ ತಪಸ್ಸಿನ ಪ್ರಭಾವದಿಂದ ಅವರಲ್ಲಿ ಈ ಶಕ್ತಿ ಬಂದಿದೆ.</p>
<p>ಸ್ವಾಮಾಜಿ: ತಪಸ್ಸಿನ ಫಲದಿಂದ ಶಕ್ತಿ ಬರುತ್ತದೆ; ಅದರಂತೆ ಸೇವಾಭಾವದಿಂದ ಕರ್ಮ ಮಾಡಿದರೂ ಅದು ತಪಸ್ಸಾಗುತ್ತದೆ. ಕರ್ಮಯೋಗಿ ಕರ್ಮವನ್ನು ತಪಸ್ಸಿನ</p>

<!-- 349-8/0091-->

<p>ಅಂಗವೆಂದೇ ಹೇಳುವನು. ತಪಸ್ಸನ್ನು ಮಾಡುತ್ತ ಇರುವಾಗ ಪರಹಿತೇಚ್ಛೆಯು ಬಲವತ್ತರವಾಗುತ್ತ ಸಾಧಕನ ಕೈಯಲ್ಲಿ ಕರ್ಮ ಮಾಡಿಸುತ್ತ ಹೋಗುತ್ತದೆ. ಪರಾರ್ಥ ವಾಗಿ ಕೆಲಸ ಮಾಡುತ್ತ ಅಷ್ಟಷ್ಟು ಚಿತ್ತಶುದ್ದಿಯೂ ಪರಮಾತ್ಮನ ದರ್ಶನವೂ ಲಭಿಸುತ್ತದೆ.</p>
<p>ಶಿಷ್ಯ : ಆದರೆ; ಮಹಾಶಯರೆ, ಮೊದಲಿನಿಂದಲೂ ಅನ್ಯರಿಗಾಗಿ ಪ್ರಾಣ ವನ್ನಾದರೂ ಕೊಡುವಂತೆ ಎಷ್ಟು ಜನರು ಕೆಲಸಮಾಡಬಲ್ಲರು? ಜೀವನು ಸ್ವಸುಖೇಚ್ಛೆಯನ್ನು ಬಲಿಕೊಟ್ಟು ಪರಾರ್ಥವಾಗಿ ಪ್ರಾಣ ಕೊಡುವಂತಾಗುವಷ್ಟು ಉದಾರತೆ ಹೇಗೆ ಮನಸ್ಸಿಗೆ ಉಂಟಾದೀತು? - ಸ್ವಾಮಿಜಿ: ತಪಸ್ಸಿನ ಮೇಲೆ ತಾನೇ ಎಷ್ಟು ಜನಕ್ಕೆ ಮನಸ್ಸು ಹೋಗುತ್ತದೆ? ಕಾಮಕಾಂಚನದ ಆಕರ್ಷಣದಲ್ಲಿ ಎಷ್ಟು ಜನರು ತಾನೇ ಭಗವಂತನನ್ನು ಅಪೇಕ್ಷಿಸುವರು? ತಪಸ್ಸು ಎಷ್ಟು ಕಠಿಣವೊ ನಿಷ್ಕಾಮ ಕರ್ಮವೂ ಅಷ್ಟೇ ಕಠಿಣ. ಆದ್ದರಿಂದ ಯಾರು ಪರಹಿತಾರ್ಥವಾಗಿ ಕರ್ಮ ಮಾಡುವುದಕ್ಕೆ ಹೊರಡುತ್ತಾರೆಯೋ ಅವರಿಗೆ ವಿರೋಧವಾಗಿ ನೀನು ಏನು ಹೇಳುವುದಕ್ಕೂ ಅಧಿಕಾರವಿಲ್ಲ. ನಿನಗೆ ತಪಸ್ಸು ಒಗ್ಗಿದರೆ ಅದನ್ನು ಮಾಡುತ್ತಾ ಹೋಗು; ಮತ್ತೊಬ್ಬನಿಗೆ ಕರ್ಮವು ಒಗ್ಗುತ್ತದೆ - ಅವನಿಗೆ ಬೇಡವೆಂದು ಹೇಳುವುದಕ್ಕೆ ನಿನಗೇನು ಅಧಿಕಾರ? ಕರ್ಮ ತಪಸ್ಸಲ್ಲವೆಂಬುದು ನಿನ್ನ ದೃಢವಾದ ಅಭಿಪ್ರಾಯ. ನಾನು ಬಲ್ಲೆ.</p>
<p>ಶಿಷ್ಯ : ಅಪ್ಪಣೆ; ಆದರೆ ಹಿಂದೆ ತಪಸ್ಸನ್ನು ನಾನು ಬೇರೊಂದು ವಿಧವಾಗಿ ಅರ್ಥ ಮಾಡಿಕೊಂಡಿದ್ದೆ. - ಸ್ವಾಮಿಜಿ: ಸಾಧನ ಭಜನಗಳನ್ನು ಅಭ್ಯಾಸ ಮಾಡುತ್ತ ಮಾಡುತ್ತ ಅದರಲ್ಲಿ ಹೇಗೆ ಪ್ರಬಲವಾದ ಪ್ರವೃತ್ತಿ ಹುಟ್ಟುತ್ತದೆಯೋ, ಹಾಗೆಯೆ ಇಚ್ಛೆಯಿಲ್ಲದೆ ಇದ್ದರೂ ಕರ್ಮವನ್ನು ಮಾಡುತ್ತ ಮಾಡುತ್ತ ಹೋದರೆ ಮನಸ್ಸು ಕ್ರಮೇಣ ಅದರಲ್ಲಿಯೇ ಮುಳುಗಿಹೋಗುವುದು. ಕ್ರಮವಾಗಿ ಪರಾರ್ಥ ಕರ್ಮದಲ್ಲಿ ಪ್ರವೃತ್ತಿಯುಂಟಾಗುತ್ತದೆ; ತಿಳಿಯಿತೆ ? ಇಷ್ಟವಿಲ್ಲದಿದ್ದರೂ ಒಂದು ಸಾರಿ ಪರರ ಸೇವೆ ಮಾಡಿನೋಡು. ತಪಸ್ಸಿನ ಫಲ ಬರುತ್ತದೆಯೋ ಇಲ್ಲವೋ ನೋಡು. ಪರಾರ್ಥವಾದ ಕರ್ಮದ ಫಲದಿಂದ ಮನಸ್ಸಿನ ಡೊಂಕುಪಂಕುಗಳೆಲ್ಲಾ ನೆಟ್ಟಗಾಗಿ ಮನುಷ್ಯನು ಕಪಟರಹಿತನಾಗಿ ಪರಹಿತಕ್ಕಾಗಿ ಜೀವವನ್ನು ತೆಯ್ಯುವುದಕ್ಕೆ ಹೊರಡುವನು. - ಶಿಷ್ಯ : ಆದರೆ, ಮಹಾಶಯರೆ, ಪರಹಿತ ಏತಕ್ಕೆ ಆಗಬೇಕು?</p>
<p>ಸ್ವಾಮಾಜಿ: ತನ್ನ ಹಿತಕ್ಕೋಸ್ಕರ, ಯಾವ ಈ ದೇಹದಲ್ಲಿ 'ನಾನು' ಎಂಬ ಅಭಿಮಾನವನ್ನಿಟ್ಟುಕೊಂಡು ಕುಳಿತಿದ್ದೀಯೊ ಆ ದೇಹವನ್ನು ಪರರಿಗೋಸ್ಕರ ತೆಗೆದಿಟ್ಟಿದ್ದೇನೆ ಎಂಬ ವಿಷಯವನ್ನು ಭಾವಿಸಿಕೊಳ್ಳುತ್ತ ಹೋದರೆ ಈ ಅಹಂಕಾರವನ್ನು ಮರೆಯಬೇಕಾಗುತ್ತದೆ. ಕಡೆಯಲ್ಲಿ ವಿದೇಹಬುದ್ದಿ ಬರುತ್ತದೆ. ನೀನು ಎಷ್ಟೆಷ್ಟು ಏಕಾಗ್ರತೆಯಿಂದ ಪರರ ವಿಚಾರವನ್ನು ಭಾವಿಸುತ್ತೀಯೋ ಅಷ್ಟಷ್ಟು ನಿನ್ನನ್ನು ಮರೆಯುತ್ತ ಹೋಗುತ್ತೀಯೆ. ಹೀಗೆ ಕರ್ಮದಿಂದ ಚಿತ್ತಶುದ್ಧಿಯುಂಟಾದಾಗ, ನಿನ್ನಲ್ಲಿರುವ ಆತ್ಮವೇ</p>

<!-- 349-8/0092-->
<p>ಸಮಸ್ತ ಜೀವರಾಶಿಯಲ್ಲಿಯೂ ಸಮಸ್ತ ವಸ್ತುಗಳಲ್ಲಿಯೂ ವಿರಾಜಿಸುತ್ತದೆ ಎಂಬ ತತ್ವವನ್ನು ಅರಿಯಲು ಶಕ್ತನಾಗುವೆ. ಆದ್ದರಿಂದಲೆ, ತನ್ನ ಆತ್ಮವಿಕಾಸಕ್ಕೆ ಪರಹಿತ ಸಾಧನೆಯು ಒಂದು ಮಾರ್ಗ. ಇದೂ ಒಂದು ವಿಧವಾದ ಸಾಧನೆ ಎಂಬುದು ಗೊತ್ತಾಗುತ್ತದೆ. ಇದರ ಉದ್ದೇಶವೂ ಆತ್ಮವಿಕಾಸವೆ. ಜ್ಞಾನ ಭಕ್ತಿ ಮುಂತಾದ ಸಾಧನೆಗಳಿಂದ ಹೇಗೆ ಆತ್ಮವಿಕಾಸವಾಗುತ್ತದೆಯೋ ಪರಾರ್ಥ ಕರ್ಮ ಮಾಡುವುದರಿಂದಲೂ ಹಾಗೆಯೆ ಆಗುತ್ತದೆ. - ಶಿಷ್ಯ : ಆದರೆ ಮಹಾಶಯರೆ, ನಾನು ಹಗಲೂ ರಾತ್ರಿಯೂ ಪರರ ಚಿಂತೆಯನ್ನೇ ಹಚಿಕೊಂಡರೆ ಆತ್ಮ ವಿಚಾರವನ್ನು ಮಾಡುವುದು ಯಾವಾಗ? ಒಂದು ವಿಶೇಷ ಭಾವವನ್ನು ಹಿಡಿದುಕೊಂಡು ಕುಳಿತರೆ ಅಭಾವರೂಪಿಯಾದ ಆತ್ಮವನ್ನು ಸಾಕ್ಷಾತ್ಕಾರ ಮಾಡಿಕೊಳ್ಳುವುದು ಹೇಗೆ?</p>
<p>ಸ್ವಾಮಿಜಿ: ಆತ್ಮಜ್ಞಾನ ಲಾಭವೆ ಸಕಲ ಸಾಧನೆಯ, ಸಕಲ ಮಾರ್ಗದ ಮುಖ್ಯ ಉದ್ದೇಶ. ನೀನು ಸೇವಾಪರನಾಗಿ ಈ ಕರ್ಮಫಲದಿಂದ ಚಿತ್ತಶುದ್ದಿಯನ್ನು ಪಡೆದು, ಸರ್ವ ಜೀವಿಗಳನ್ನೂ ಆತ್ಮದ ಹಾಗೆ ನೋಡಬಲ್ಲೆಯಾದರೆ ಆತ್ಮದರ್ಶನದಲ್ಲಿ ಇನ್ನು ಉಳಿದದ್ದು ಏನು? ಆತ್ಮದರ್ಶನವೆಂದರೇನು ಜಡವಸ್ತುವಿನ ಹಾಗೆ - ಈ ಗೋಡೆಯ ಹಾಗೆ ಅಥವಾ ಮರದ ತುಂಡಿನ ಹಾಗೆ - ಬಿದ್ದಿರುವುದೆಂದು ತಿಳಿದುಕೊಂಡೆಯೋ?</p>
<p>ಶಿಷ್ಯ : ಹಾಗಲ್ಲದಿದ್ದರೂ, ಸರ್ವವೃತ್ತಿ ಮತ್ತು ಕರ್ಮದ ನಿರೋಧದಿಂದ ತಾನೆ ಆತ್ಮದ ಸ್ವಸ್ವರೂಪಲಾಭವೆಂದು ಶಾಸ್ತ್ರ ಹೇಳುವುದು?</p>
<p>ಸ್ವಾಮಿಾಜಿ: ಶಾಸ್ತ್ರದಲ್ಲಿ ಯಾವುದನ್ನು ಸಮಾಧಿಯೆಂದು ಹೇಳಿದೆಯೋ ಆ ಸ್ಥಿತಿ ಸುಲಭವಾಗಿ ದೊರೆಯುವುದಿಲ್ಲ. ಯಾವಾಗಲಾದರೂ ಯಾರಿಗಾದರೂ ದೊರೆತರೂ ಹೆಚ್ಚುಕಾಲ ಸ್ಥಾಯಿಯಾಗಿ ಇರುವುದಿಲ್ಲ. ಆಗ ಅವನು ಯಾವುದರ ಆಧಾರದ ಮೇಲೆ ಇರಬೇಕು ಹೇಳು? ಆದ್ದರಿಂದ ಶಾಸ್ರೋಕ್ತವಾದ ಸ್ಥಿತಿ ಬಂದನಂತರ ಸಾಧಕನು ಪ್ರತಿ ಪ್ರಾಣಿಯಲ್ಲಿಯೂ ಆತ್ಮವನ್ನು ಕಾಣುತ್ತಾನೆ, ಮತ್ತು ಅಭೇದ ಜ್ಞಾನದಿಂದ ಸೇವೆಮಾಡುತ್ತ ಪ್ರಾರಬ್ಧ ಕರ್ಮವನ್ನು ಸವೆಸುತ್ತಾನೆ. ಈ ಅವಸ್ಥೆಗೆ ಶಾಸ್ತ್ರಕಾರರು ಜೀವನ್ಮುಕ್ತಿ ಅವಸ್ಥೆ ಎಂದು ಹೇಳುತ್ತಾರೆ.</p>
<p>ಶಿಷ್ಯ : ಹಾಗಾದರೆ, ಜೀವನ್ಮುಕ್ತಿ ಅವಸ್ಥೆಯನ್ನು ಪಡೆಯದಿದ್ದರೆ, ಸರಿಯಾಗಿ ಪರಾರ್ಥವನ್ನು ಮಾಡುವುದಕ್ಕಾಗುವುದಿಲ್ಲವೆಂದು ಹೇಳಿದ ಹಾಗಾಯಿತು.</p>
<p>ಸ್ವಾಮಿಾಜಿ: ಶಾಸ್ತ್ರದಲ್ಲಿ ಈ ಮಾತು ಹೇಳಿದೆ; ಇನ್ನೂ ಹೇಳಿರುವುದೇನೆಂದರೆ ಪರಾರ್ಥವಾಗಿ ಸೇವೆಮಾಡುತ್ತ ಮಾಡುತ್ತ ಸಾಧಕನಿಗೆ ಜೀವನ್ಮುಕ್ತಿಯ ಅವಸ್ಥೆಯು ಬರುತ್ತದೆ; ಹಾಗಲ್ಲದಿದ್ದರೆ 'ಕರ್ಮಯೋಗ'ವೆಂದು ಬೇರೊಂದು ಮಾರ್ಗವನ್ನು ಶಾಸ್ತ್ರವು ಉಪದೇಶ ಮಾಡಬೇಕಾಗಿರಲಿಲ್ಲ.</p>
<p>ಶಿಷ್ಯನು ಇಷ್ಟು ಹೊತ್ತಿಗೆ ತಿಳಿದುಕೊಂಡು ಸಮಾಧಾನಗೊಂಡನು. ಸ್ವಾಮಿಗಳೂ ಈ ವಿಚಾರವನ್ನು ಬಿಟ್ಟು, ಕಿನ್ನರಕಂಠದಲ್ಲಿ ಹಾಡಲು ಆರಂಭಿಸಿದರು.</p>

<!-- 349-8/0093-->
<p>ಅಧ್ಯಾಯ ೧೪ * ಸ್ಥಳ: ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ೧೮೯೮. ಇಂದು ಹೊಸಮಠದ ನಿವೇಶನದಲ್ಲಿ ಸ್ವಾಮಿಾಜಿ ಹೋಮಮಾಡಿ ಪರಮಹಂಸ ದೇವರ ಪ್ರತಿಷ್ಠೆಯನ್ನು ಮಾಡುವರು. ಶಿಷ್ಯನು ಹಿಂದಿನ ರಾತ್ರಿಯಿಂದ ಮಠದಲ್ಲಿದ್ದಾನೆ. ಪರಮಹಂಸ ದೇವರ ಪ್ರತಿಷ್ಠೆ ಮಾಡುವುದನ್ನು ನೋಡಬೇಕೆಂಬ ಆಸೆ.</p>
<p>ಬೆಳಿಗ್ಗೆ ಗಂಗಾಸ್ನಾನಮಾಡಿ ಸ್ವಾಮಿಾಜಿ ದೇವರಮನೆಗೆ ಹೋದರು. ಅನಂತರದಲ್ಲಿ ಪೂಜಾಸನದಲ್ಲಿ ಕುಳಿತುಕೊಂಡು ಹೂವಿನ ಬುಟ್ಟಿಯಲ್ಲಿ ಎಷ್ಟು ಪತ್ರೆಗಳಿದ್ದುವೊ ಎಲ್ಲವನ್ನೂ ಒಟ್ಟಿಗೆ ಎರಡು ಕೈಗಳಿಂದಲೂ ತೆಗೆದುಕೊಂಡು ಶ್ರೀರಾಮಕೃಷ್ಣರ ಪಾದುಕೆಯ ಮೇಲೆ ಇರಿಸಿ ಧ್ಯಾನಸ್ಥರಾದರು - ಅಪೂರ್ವದರ್ಶನ ! ಅವರ ಧರ್ಮಪ್ರಭಾ-ವಿಭಾಸಿತವಾದ ಗೊಜ್ಜಲ ತೇಜಸ್ಸು ದೇವರಮನೆಯನ್ನು ಒಂದು ಅದ್ಭುತವಾದ ಪ್ರಕಾಶದಿಂದ ತುಂಬಿತು ! ಪ್ರೇಮಾನಂದರು ಮತ್ತು ಇತರ ಸ್ವಾಮಿಗಳು ಪೂಜಾಗೃಹದ ಬಾಗಿಲಲ್ಲಿ ನಿಂತುಕೊಂಡಿದ್ದರು. - ಧ್ಯಾನ, ಪೂಜೆಗಳಾದ ಮೇಲೆ, ಮಠದ ನಿವೇಶನಕ್ಕೆ ಹೊರಡಲು ಎಲ್ಲವೂ ಸಿದ್ಧವಾಯಿತು. ಶ್ರೀರಾಮಕೃಷ್ಣರ ಭಸ್ಮಾಸ್ಥಿಗಳನ್ನು ಇಟ್ಟಿದ್ದ ತಾಮ್ರ ಸಂಪುಟವನ್ನು ಸ್ವಾಮಿಾಜಿ ತಾವೇ ಬಲಭುಜದ ಮೇಲೆ ಇಟ್ಟುಕೊಂಡು ಮುಂದೆ ಹೊರಟರು. ಇತರ ಸಂನ್ಯಾಸಿಗಳೊಡನೆ ಶಿಷ್ಯನು ಹಿಂದೆ ಹಿಂದೆ ಹೋದನು. ಶಂಖ ಘಂಟೆ ಇವುಗಳ ಧ್ವನಿಯಿಂದ ಗಂಗಾ ತಟಪ್ರದೇಶವು ಅದಿರುತ್ತಿರಲು ಗಂಗಾನದಿಯು ಹಾವಭಾವಗಳನ್ನು ತೋರಿಸುತ್ತ ನರ್ತನ ಮಾಡುವಂತಿತ್ತು. ಹೋಗುತ್ತ ಹೋಗುತ್ತ ದಾರಿಯಲ್ಲಿ ಸ್ವಾಮಿಾಜಿ ಶಿಷ್ಯನನ್ನು ಕುರಿತು ಹೀಗೆಂದರು: ಪರಮಹಂಸರು 'ನೀನು ನನ್ನನ್ನು ಭುಜದಮೇಲೆ ಇಟ್ಟುಕೊಂಡು ಎಲ್ಲಿಗೆ ಕರೆದುಕೊಂಡು ಹೋದರೆ ಅಲ್ಲಿಗೆ ನಾನು ಬಂದುಬಿಡುತ್ತೇನೆ - ಅದು ಮರದ ಕೆಳಗೇ ಆಗಿರಲಿ, ಒಂದು ಗುಡಿಸಲೇ ಆಗಿರಲಿ, ಚಿಂತೆಯಿಲ್ಲ ಎಂದು ನನಗೆ ಹೇಳಿದ್ದಾರೆ. ಅದಕ್ಕೋಸ್ಕರವೇ ಇವೊತ್ತು ನಾನೇ ಅವರನ್ನು (ಅವರ ಭಸ್ಮಾಸ್ಥಿಗಳನ್ನು ) ಹೆಗಲಿನ ಮೇಲೆ ಕೂರಿಸಿಕೊಂಡು ಹೊಸಮಠ ಪ್ರದೇಶಕ್ಕೆ ಹೋಗುತ್ತೇನೆ. ಇದನ್ನು ಖಂಡಿತವಾಗಿ ತಿಳಿದುಕೊ, ಬಹುಕಾಲದವರೆಗೆ 'ಬಹುಜನರ ಹಿತಸಾಧನೆಗಾಗಿ' ಪರಮಹಂಸರು ಈ ಸ್ಥಾನದಲ್ಲಿ ನಿಶ್ಚಿಂತೆಯಾಗಿ ನಿಲ್ಲುವರು.</p>
<p>ಶಿಷ್ಯ : ಪರಮಹಂಸರು ತಮಗೆ ಈ ಮಾತನ್ನು ಯಾವಾಗ ಹೇಳಿದರು?</p>
<p>ಸ್ವಾಮಿಾಜಿ: (ಮಠದ ಸಾಧುಗಳನ್ನು ತೋರಿಸಿ) ಇವರ ಬಾಯಿಂದ ಕೇಳಲಿಲ್ಲ ವೇನು? - ಕಾಶೀಪುರದ ತೋಟದಲ್ಲಿ.</p>
<p>ಶಿಷ್ಯ : ಓಹೋ ! ಆಗಲೇ ಪರಮಹಂಸರ ಗೃಹಸ್ಥ ಮತ್ತು ಸಂನ್ಯಾಸಿ ಭಕ್ತರ ಮಧ್ಯೆ ಸೇವಾಧಿಕಾರ ವಿಚಾರವಾಗಿ ಬೇರೆ ಬೇರೆ ಗುಂಪುಗಳಾದುವೆಂದು ತೋರುತ್ತದೆ.</p>
<p>*<span class="en"> C.W, Vol. VII, P. 113</span></p>

<!-- 349-8/0094-->
<p>ಸ್ವಾಮಿಾಜಿ: ಹೌದು; ಆದರೆ 'ಗುಂಪುಗಳು' ಎಂಬುದು ನಿಜವಲ್ಲ. ಎಲ್ಲೋ ಸ್ವಲ್ಪ ಮನಸ್ತಾಪ ಬಂದಿತ್ತು. ಇದನ್ನು ತಿಳಿದುಕೊ - ಯಾರು ಪರಮಹಂಸರ ಭಕ್ತರೊ, ಯಾರು ನಿಜವಾಗಿ ಅವರ ಕೃಪೆಯನ್ನು ಪಡೆದಿರುತ್ತಾರೆ, (ಅವರು ಗೃಹಸ್ಥರೇ ಆಗಿರಲಿ, ಸಂನ್ಯಾಸಿಗಳೇ ಆಗಿರಲಿ) ಅವರಲ್ಲಿ ಗುಂಪು ಪಂಗಡ ಯಾವುದೂ ಇಲ್ಲ. ಇರುವುದಕ್ಕೆ ಆಗುವುದಿಲ್ಲ. ಆದರೆ ಈ ಅಲ್ಪ ಸ್ವಲ್ಪ ಮನಸ್ತಾಪಕ್ಕೆ ಕಾರಣವೇನು ಬಲ್ಲೆಯಾ ? ಪ್ರತಿಯೊಬ್ಬ ಭಕ್ತನ ಪರಮಹಂಸರಿಗೆ ತಮ್ಮ ತಮ್ಮ ಬಣ್ಣವನ್ನು ಕಟ್ಟಿ ಒಬ್ಬೊಬ್ಬನೂ ಅವರನ್ನು ಒಂದೊಂದು ವಿಧವಾಗಿ ನೋಡಿ ಒಬ್ಬೊಬ್ಬರೂ ಒಂದೊಂದು ರೀತಿ ತಿಳಿದುಕೊಳ್ಳುತ್ತಾರೆ. ಅವರು ಒಂದು ದೊಡ್ಡ ಸೂರ್ಯನಂತಿದ್ದಾರೆ; ನಾವು ಒಬ್ಬೊಬ್ಬರೂ ಒಂದೊಂದು ಬಣ್ಣದ ಗಾಜನ್ನು ಕಣ್ಣಿಗೆ ಕಟ್ಟಿಕೊಂಡು ಆ ಒಬ್ಬ ಸೂರ್ಯನನ್ನೇ ನಾನಾ ಬಣ್ಣಗಳಿಂದ ಕೂಡಿರುವವನೆಂದು ಹೇಳುತ್ತಿರುವಂತಿದ್ದೇವೆ. ಆದ್ದರಿಂದ ಇದೂ ನಿಜ. ಏಕೆಂದರೆ, ಕಾಲಕ್ರಮದಲ್ಲಿ ಇಲ್ಲಿಂದಲೂ ಒಂದು ಪಂಗಡ ನಿರ್ಮಿತವಾಗುತ್ತದೆ. ಆದರೆ ಯಾರು ಭಾಗ್ಯವಶದಿಂದ ಅವತಾರ ಪುರುಷರ ಸಾಕ್ಷಾತ್ ಸಂಪರ್ಕ ದಲ್ಲಿರುವರೊ ಅವರ ಜೀವನದೆಸೆಯಲ್ಲಿ ಈ ವಿಧವಾದ 'ಗುಂಪು' ಸಾಮಾನ್ಯವಾಗಿ ಆಗುವುದಿಲ್ಲ. ಆ ಆತ್ಮಾರಾಮಪುರುಷರ ಬೆಳಕಿನಲ್ಲಿ, ಅವರ ಕಣ್ಣು ಸ್ಪಷ್ಟವಾಗಿ ಕಾಣುತ್ತದೆ. ಅಹಂಕಾರ, ಅಭಿಮಾನ, ಹೀನಬುದ್ದಿ ಎಲ್ಲಾ ಕೊಚ್ಚಿಹೋಗುತ್ತವೆ. ಆದ್ದರಿಂದ 'ಗುಂಪು' ಮಾಡಿಕೊಳ್ಳುವುದಕ್ಕೆ ಅವರಿಗೆ ಅವಕಾಶ ವಿರುವುದಿಲ್ಲ. ಕೇವಲ ತಮ್ಮ ತಮ್ಮ ಭಾವದಿಂದ ಅವರನ್ನು ಮನಃಪೂರ್ವಕವಾಗಿ ಪೂಜಿಸುವರು.</p>
<p>ಶಿಷ್ಯ : ಮಹಾಶಯರೆ, ಹಾಗಾದರೇನು ಪರಮಹಂಸರ ಭಕ್ತರೆಲ್ಲರೂ ಅವರನ್ನು ದೇವರೆಂದು ತಿಳಿದುಕೊಂಡಿದ್ದರೂ ಆ ಒಂದೇ ಭಗವಂತನ ಸ್ವರೂಪವನ್ನು ಅವರು ಬೇರೆ ಬೇರೆ ಭಾವದಲ್ಲಿ ನೋಡುವುದರಿಂದ ಅವರ ಶಿಷ್ಯ ಪ್ರಶಿಷ್ಯರು ಕ್ರಮೇಣ ಒಂದು ಇಕ್ಕಟ್ಟಾದ ಎಲೆಯೊಳಗೆ ಬಿದ್ದು ಸಣ್ಣ ಗುಂಪು ಅಥವಾ ಸಂಪ್ರದಾಯಗಳಾಗಿ ಪರಿಣಮಿಸುತ್ತಾರೆಯೆ?</p>
<p>ಸ್ವಾಮಿಾಜಿ: ಹೌದು; ಇದರಿಂದಲೇ ಕಾಲಕ್ರಮದಲ್ಲಿ ಸಂಪ್ರದಾಯವು ಆಗಿಯೇ ಆಗುತ್ತದೆ. ಇದನ್ನೇ ನೋಡು, ಈಗ ಚೈತನ್ಯ ದೇವನ ಎರಡು ಮೂರು ಸಂಪ್ರದಾಯ ಗಳಿವೆ; ಕ್ರಿಸ್ತನ ಸಾವಿರಾರು ಮತಗಳು ಹೊರಟಿವೆ. ಆದರೆ ಈ ಸಂಪ್ರದಾಯಗಳನ್ನೆಲ್ಲಾ ಚೈತನ್ಯದೇವನೂ ಕ್ರಿಸ್ತನೂ ಒಪ್ಪಿದ್ದರೆ?</p>
<p>ಶಿಷ್ಯ : ಹಾಗಾದರೆ ಶ್ರೀರಾಮಕೃಷ್ಣ ಪರಮಹಂಸರ ಭಕ್ತರಲ್ಲಿಯೂ ಕ್ರಮೇಣ ಬಹು ಸಂಪ್ರದಾಯಗಳು ಆಗುತ್ತವೆಂದು ತೋರುತ್ತದೆ.</p>
<p>ಸ್ವಾಮಾಜಿ: ಆಗದೆ ಇನ್ನೇನು? ಆದರೆ ನಮ್ಮ ಈ ಮಠವಿದೆಯಲ್ಲಾ ಇದರಿಂದ ಸಕಲಮತದ ಮತ್ತು ಭಾವಗಳ ಸಮನ್ವಯವು ನಿಂತಿರುತ್ತದೆ. ಇದು ಪರಮಹಂಸರ ಮತವು ಎಷ್ಟು ಉದಾರವಾಗಿತ್ತೋ ಅಷ್ಟೇ ಉದಾರವಾದ ಅದೇ ಭಾವಕ್ಕೆ</p>

<!-- 349-8/0095-->

<p>ಕೇಂದ್ರಸ್ಥಾನವಾಗುತ್ತದೆ. ಈ ಸ್ಥಳದಿಂದ ಹೊರಟು ಉಕ್ಕಿ ಹರಿಯುವ ಸಮನ್ವಯದ ಪ್ರವಾಹದಿಂದ ಪ್ರಪಂಚವೆಲ್ಲಾ ತುಂಬಿಹೋಗುತ್ತದೆ.</p>
<p>ಹೀಗೆ ಮಾತುಕತೆಗಳು ನಡೆಯುತ್ತ ನಡೆಯುತ್ತ ಎಲ್ಲರೂ ಮಠದ ನಿವೇಶನಕ್ಕೆ ಬಂದರು. ಸ್ವಾಮಿಾಜಿ ಭುಜದ ಮೇಲಿದ್ದ ಸಂಪುಟವನ್ನು ಅಲ್ಲಿ ಹಾಕಿದ್ದ ಆಸನದ ಮೇಲೆ ಇಳಿ ಸಿ ನೆಲಮುಟ್ಟಿ ನಮಸ್ಕಾರ ಮಾಡಿದರು. ಮಿಕ್ಕವರೂ ನಮಸ್ಕಾರ ಮಾಡಿದರು.</p>
<p>- ಆಮೇಲೆ ಸ್ವಾಮಿಜಿ ಪುನಃ ಪೂಜೆಗೆ ಕುಳಿತರು. ಪೂಜೆ ಮುಗಿದ ಮೇಲೆ ಹೋಮಾಗ್ನಿಯನ್ನು ಪ್ರಜ್ವಲಮಾಡಿ ಅದರಲ್ಲಿ ಹೋಮ ಮಾಡಿದರು; ಮತ್ತು ಸಂನ್ಯಾಸಿ ಭ್ರಾತೃಗಳ ಸಹಾಯದಿಂದ ಕೈಯಿಂದಲೇ ಪರಮಾನ್ನವನ್ನು ಮಾಡಿಸಿ ನೈವೇದ್ಯ ಮಾಡಿದರು. ಆವೊತ್ತು ಅಲ್ಲಿ ಅವರು ಕೆಲವು ಜನ ಗೃಹಸ್ಥರಿಗೆ ದೀಕ್ಷೆ ಕೊಟ್ಟರೆಂದು ತೋರುತ್ತದೆ. ಅದು ಹೇಗಾದರೂ ಇರಲಿ, ಪೂಜೆಯನ್ನು ಮುಗಿಸಿಕೊಂಡು ಸ್ವಾಮಿಾಜಿ ಅಲ್ಲಿದ್ದವರೆಲ್ಲರನ್ನೂ ಆದರದಿಂದ ಬರಮಾಡಿಕೊಂಡು ಅವರನ್ನು ಸಂಬೋಧಿಸಿ 'ಮಹಾ ಯುಗಾವತಾರ ಪರಮಹಂಸರು ಇಂದಿನಿಂದ ಬಹುಕಾಲದವರೆಗೆ 'ಬಹುಜನ ಹಿತಾಯ ಬಹುಜನ ಸುಖಾಯ' ಈ ಪುಣ್ಯಕ್ಷೇತ್ರದಲ್ಲಿ ನಿಂತು ಇದನು ಸರ್ವಧರ್ಮದ ಅಪೂರ್ವ ಸಮನ್ವಯಕ್ಕೆ ಕೇಂದ್ರವನ್ನಾಗಿ ಮಾಡಬೇಕೆಂದು ತಾವೆಲ್ಲರೂ ಇವೊತ್ತು ಮನೋವಾಕ್ಕಾಯಗಳಿಂದ ಪರಮಹಂಸರ ಪಾದಪಾದ್ಮದಲ್ಲಿ ಪ್ರಾರ್ಥನೆ ಮಾಡಬೇಕು? ಎಂದರು. ಎಲ್ಲರೂ ಕೈಮುಗಿದುಕೊಂಡು ಹಾಗೆಯೇ ಪ್ರಾರ್ಥನೆ ಮಾಡಿದರು. ಪೂಜೆಯಾದ ಮೇಲೆ ಸ್ವಾಮಿಜಿ ಶಿಷ್ಯನನ್ನು ಕರೆದು 'ಪರಮಹಂಸರ ಈ ಸಂಪುಟವನ್ನು ಹಿಂದಕ್ಕೆ ತೆಗೆದುಕೊಂಡು ಹೋಗಲು ನಮ್ಮಲ್ಲಿ (ಸಂನ್ಯಾಸಿಗಳಲ್ಲಿ ) ಯಾರಿಗೂ ಅಧಿಕಾರವಿಲ್ಲ; ಏಕೆಂದರೆ ಇವೊತ್ತು ನಾನು ಪರಮಹಂಸರನ್ನು ಇಲ್ಲಿ ಕೂರಿಸಿದ್ದೇನೆ. ಆದ್ದರಿಂದ ನೀನೇ ಈ ಸಂಪುಟವನ್ನು ತಲೆಯ ಮೇಲೆ ಇಟ್ಟುಕೊಂಡು ಹೋಗು'' ಎಂದು ಹೇಳಿದರು. ಶಿಷ್ಯನು ಈ ಸಂಪುಟವನ್ನು ಮುಟ್ಟುವುದಕ್ಕೆ ಹಿಂದುಮುಂದು ನೋಡುತ್ತಿರುವುದನ್ನು ನೋಡಿ ''ಭಯವಿಲ್ಲ ಹಾಗೆ ಮಾಡು, ನಾನು ಆಜ್ಞೆ ಮಾಡಿದ್ದೇನೆ'' ಎಂದರು. ಶಿಷ್ಯನು ಆಗ ಆನಂದಿತಚಿತ್ತನಾಗಿ ಸ್ವಾಮಿಜಿಯ ಆಜ್ಞೆಯನ್ನು ಶಿರಸಾವಹಿಸಿ ಸಂಪುಟವನ್ನು ತಲೆಯಮೇಲೆ ಹೊತ್ತುಕೊಂಡನು; ಮತ್ತು ಶ್ರೀಗುರುವಿನ ಆಜ್ಞೆಯಿಂದ ಈ ಸಂಪುಟವನ್ನು ಮುಟ್ಟುವುದಕ್ಕೆ ಅಧಿಕಾರವನ್ನು ಪಡೆದಿದ್ದಕ್ಕಾಗಿ ತಾನು ಧನ್ಯನೆಂದು ಭಾವಿಸಿಕೊಳ್ಳುತ್ತಾ ಹೋದನು. ಮುಂದೆ ಶಿಷ್ಯ, ಹಿಂದೆ ಸ್ವಾಮಿಗಳು, ಆಮೇಲೆ ಮಿಕ್ಕವರು ಹೀಗೆ ಎಲ್ಲರೂ ಹೊರಟರು. ದಾರಿಯಲ್ಲಿ ಅವನಿಗೆ “ಪರಮಹಂಸರು ಇವೊತ್ತು ನಿನ್ನ ತಲೆಯ ಮೇಲೆ ಹತ್ತಿ ನಿಂತು ನಿನಗೆ ಆಶೀರ್ವಾದ ಮಾಡಿದ್ದಾರೆ. ಹುಷಾರ್, ಇಂದಿನಿಂದ ಮತ್ತೆ ಯಾವುದಾದರೂ ಅನಿತ್ಯ ವಿಷಯದಲ್ಲಿ ಮನಸ್ಸು ಕೊಟೀಯೆ' ಎಂದು ಹೇಳಿದರು ಸ್ವಾಮಿಾಜಿ, ಒಂದು ಸಣ್ಣ ಸೇತುವೆಯನ್ನು ದಾಟುವಷ್ಟರೊಳಗಾಗಿ ಪುನಃ ಸ್ವಾಮಾಜಿ ಶಿಷ್ಯನಿಗೆ 'ನೋಡು ಇನ್ನು ಮೇಲೆ ಬಹಳ ಹುಷಾರ್ ! ತುಂಬ ವಿಚಾರಪೂರ್ವಕವಾಗಿ ನಡೆದುಕೊಳ್ಳಬೇಕು' ಎಂದು ಹೇಳಿದರು.</p>

<!-- 349-8/0096-->
<p>ಹೀಗೆ ನಿರ್ವಿಘ್ನವಾಗಿ ಮಠಕ್ಕೆ ಹೋಗಿ ಎಲ್ಲರೂ ಆನಂದದಲ್ಲಿದ್ದರು. ಸ್ವಾಮಿಾಜಿ ಈಗ ಶಿಷ್ಯನೊಡನೆ ಮಾತುಕತೆಗಳಿಗೆ ಆರಂಭಮಾಡಿ ಹೇಳಿದ್ದೇನೆಂದರೆ: “ಪರಮಹಂಸರ ಇಚ್ಛೆಯಿಂದ ಇವೊತ್ತು ಅವರ ಧರ್ಮ ಕ್ಷೇತ್ರದ ಪ್ರತಿಷ್ಠೆಯಾಯಿತು. ಹನ್ನೆರಡು ವರ್ಷದ ಚಿಂತಾಭಾರ ಕೆಳಗಿಳಿದಂತಾಯಿತು. ನನ್ನ ಮನಸ್ಸಿನಲ್ಲಿ ಈಗ ಏನಿದೆ ಬಲ್ಲೆಯಾ? ಈ ಮಠ ವಿದ್ಯೆ ಮತ್ತು ಸಾಧನಗಳಿಗೆ ಕೇಂದ್ರಸ್ಥಾನವಾಗುವುದು; ನಿಮ್ಮಂಥ ಧಾರ್ಮಿಕ ಗೃಹಸ್ಥರು ಅದರ ನಾಲ್ಕು ಕಡೆಯ ಸ್ಥಳದಲ್ಲಿಯೂ ಮನೆ ಮಠಗಳನ್ನು ಮಾಡಿ ಕೊಂಡಿರುವರು; ಅಲ್ಲದೆ ಮಠದ ದಕ್ಷಿಣಕ್ಕಿರುವ ಈ ಪ್ರದೇಶದಲ್ಲಿ ಇಂಗ್ಲೆಂಡ್ ಮತ್ತು ಅಮೆರಿಕಾ ದೇಶಗಳ ಭಕ್ತಾದಿಗಳು ಇರುವುದಕ್ಕೆ ಮನೆಯಾಗುವುದು. ಹೀಗಾದರೆ ಹೇಗಿರುತ್ತದೆ ಹೇಳು ನೋಡೋಣ ?”</p>
<p>ಶಿಷ್ಯ : ಮಹಾಶಯರೆ, ತಮ್ಮ ಈ ಕಲ್ಪನೆಯು ಅದ್ಭುತವಾದದ್ದು.</p>
<p>ಸ್ವಾಮಿಾಜಿ: ಕಲ್ಪನೆಯೇನಿದೆಯಯ್ಯಾ ? ಸಮಯದಲ್ಲಿ ಎಲ್ಲಾ ಆಗತಕ್ಕದ್ದೆ. ನಾನು ಸುಮ್ಮನೆ ಆರಂಭಮಾಡಿಕೊಡುತ್ತೇನೆ ಅಷ್ಟೆ; ಇದರ ಮೇಲೆ ಇನ್ನೂ ಎಷ್ಟೋ ಆಗಬೇಕಾಗಿದೆ ! ನಾನು ಸ್ವಲ್ಪ ಮಾಡಿ ಹೋಗುತ್ತೇನೆ; ಮತ್ತು ನಿಮ್ಮಲ್ಲಿ ನಾನಾ ಅಭಿಪ್ರಾಯ ವಿಶೇಷಗಳನ್ನು ಬಿತ್ತಿ ಹೋಗುತ್ತೇನೆ. ನೀವು ಆಮೇಲೆ ಅವುಗಳನ್ನೆಲ್ಲಾ ಕಾರ್ಯದಲ್ಲಿ ಪರಿಣತವಾಗಿ ಮಾಡುವಿರಿ, ದೊಡ್ಡ ದೊಡ್ಡ ತತ್ವಗಳನ್ನು ಸುಮ್ಮನೆ ಕೇಳಿಬಿಟ್ಟರೆ ಆಗುವುದೇನು? ಅವುಗಳನ್ನು ಅನುಷ್ಠಾನದಲ್ಲಿ ತರಬೇಕು. ಶಾಸ್ತ್ರದ ಉದ್ದ ಉದ್ದವಾದ ಮಾತುಗಳನ್ನು ಸುಮ್ಮನೆ ಓದಿಬಿಟ್ಟರೆ ಬಂದದ್ದೇನು? ಶಾಸ್ತ್ರ ವಿಷಯಗಳನ್ನು ಮೊದಲು ತಿಳಿದುಕೊಳ್ಳಬೇಕು. ಆಮೇಲೆ ಜೀವನದಲ್ಲಿ ಅವುಗಳನ್ನು ಅನುಷ್ಠಾನಗೊಳಿಸಬೇಕು ತಿಳಿಯಿತೆ ? ಇದಕ್ಕೆ ಅನುಷ್ಠಾನಕರ್ಮ ಎಂದು ಹೆಸರು.</p>
<p>- ಹೀಗೆ ನಾನಾ ಪ್ರಸ್ತಾವವು ನಡೆಯುತ್ತಾ ಶ್ರೀಮದ್‌ಶಂಕರಾಚಾರ್ಯರ ಮಾತು ಬಂತು. ಶಿಷ್ಯನಿಗೆ ಶಂಕರಾಚಾರ್ಯರ ಮೇಲೆ ತುಂಬ ಅಭಿಮಾನ, ಅಷ್ಟೇ ಏಕೆ ಈ ವಿಷಯದಲ್ಲಿ ಅವನನ್ನು ಅತಿ ಪಕ್ಷಪಾತಿ ಎಂದು ಬೇಕಾದರೂ ಹೇಳಬಹುದು. ಅವನು ಶಂಕರಾಚಾರ್ಯರಿಂದ ಸ್ಥಾಪಿತವಾದ ಅದೈತಮತವು ಸರ್ವದರ್ಶನಗಳಿಗೂ ಶಿರೋರತ್ನಪ್ರಾಯವಾದದ್ದೆಂಬ ಬುದ್ದಿಯಿಟ್ಟುಕೊಂಡಿದ್ದನು. ಶಂಕರಾಚಾರ್ಯರ ಯಾವ ಮಾತಿನಲ್ಲಿಯಾದರೂ ಯಾರಾದರೂ ಒಂದು ದೋಷವನ್ನು ಕಂಡುಹಿಡಿದರೆ ಅವನ ಹೃದಯವು ಹಾವು ಕಚ್ಚಿದಂತೆ ವ್ಯಥೆಗೊಳ್ಳುತ್ತಿತ್ತು. ಸ್ವಾಮಿಜಿ ಇದನ್ನು ಬಲ್ಲರು. ಯಾವುದಾದರೂ ಒಂದು ಮತದ ಅತಿ ಪಕ್ಷಪಾತಿಗಳಾಗಿದ್ದರೆ ಅದನ್ನು ಅವರು ಸಹಿಸುತ್ತಿರಲಿಲ್ಲ. ಯಾವುದಾದರೊಂದು ವಿಷಯದಲ್ಲಿ ಅತಿ ಪಕ್ಷಪಾತವನ್ನು ಕಂಡರೆ ಸಾಕು, ಅವರು ಅದರ ವಿರುದ್ದ ಪಕ್ಷವನ್ನು ಹಿಡಿದು ಅಜಸ್ರ ಅಮೋಘ ಯುಕ್ತಿಯ ಬಲದಿಂದ ಈ ಅತಿ ಪಕ್ಷಪಾತದ ಕಟ್ಟನ್ನು ಪುಡಿಪುಡಿಮಾಡಿಹಾಕುತ್ತಿದ್ದರು.</p>
<p>ಸ್ವಾಮಾಜಿ: ಶಂಕರಾಚಾರ್ಯರಿಗೆ ಕತ್ತಿಯ ಧಾರೆಯಂಥ ಬುದ್ದಿ, ವಿಚಾರಕರು ಹೌದು, ಪಂಡಿತರು ಹೌದು. ಆದರೆ ಅವರ ಉದಾರತೆಯು ತುಂಬಾ ಗಂಭೀರ ವಾದದ್ದಾಗಿರಲಿಲ್ಲ. ಹೃದಯವೂ ಹೀಗಿತ್ತೆಂದು ತೋರುತ್ತದೆ; ಮತ್ತು ಬ್ರಾಹ್ಮಣ</p>

<!-- 349-8/0097-->

<p>ಅಭಿಮಾನವೂ ಹೆಚ್ಚಾಗಿತ್ತು. ದಕ್ಷಿಣ ದೇಶದ ವೈದಿಕ ಬ್ರಾಹ್ಮಣರ ಮಗ, ಮತ್ತೇನು? ಬ್ರಾಹ್ಮಣೇತರರಿಗೆ ಬ್ರಹ್ಮಜ್ಞಾನವಾಗುವುದಿಲ್ಲ ಎಂಬೀ ಅಂಶವನ್ನು ವೇದಾಂತ ಭಾಷ್ಯದಲ್ಲಿ ಹೇಗೆ ಸಮರ್ಥನೆ ಮಾಡಿಕೊಂಡು ಹೋಗಿದ್ದಾರೆ! ಸತ್ಯವೆಂಬಂತೆ ಕಾಣುವ ವಿಚಾರ ! ವಿದುರನ ಸಂಗತಿಯನ್ನು ಎತ್ತಿಕೊಂಡು, ಅವನ ಪೂರ್ವಜನ್ಮದ ಬ್ರಾಹ್ಮಣ ಶರೀರದ ಫಲದಿಂದ ಅವನು ಬ್ರಹ್ಮ ಜನಾದನೆಂದು ಹೇಳಿದ್ದಾರೆ. ಹಾಗಾದರೆ ನಾನು ಕೇಳುವುದೇನೆಂದರೆ, ಈಗಿನ ಕಾಲದಲ್ಲಿ ಹೀಗೆ ಯಾವನಿಗಾದರೂ ಶೂದ್ರನಿಗೆ ಬ್ರಹ್ಮಜ್ಞಾನವಾದರೆ ಅವನಿಗೆ ಶಂಕರಾಚಾರ್ಯರು ಹೇಳಿರುವಂತೆ ಪೂರ್ವಜನ್ಮದಲ್ಲಿ ಬ್ರಾಹ್ಮಣ್ಯವಿದ್ದುದರಿಂದ ಈಗ ಹೀಗೆ ಆಯಿತೆಂದು ಹೇಳಬೇಕೆ? ಬ್ರಾಹ್ಮಣತ್ವವನ್ನು ಹೀಗೆ ಎಳೆದಾಡುವುದರಿಂದ ಬಂದ ಫಲವೇನಪ್ಪಾ? ವೇದವೇನೊ ತ್ರಿವರ್ಣದ ವರೆಗೆ ಮಾತ್ರ ವೇದಪಾಠ ಮತ್ತು ಬ್ರಹ್ಮಜ್ಞಾನಗಳ ಅಧಿಕಾರವನ್ನು ಕೊಟ್ಟಿದೆ. ಆದ್ದರಿಂದಲೇ ಈ ವಿಷಯವನ್ನು ತೆಗೆದುಕೊಂಡು ವೇದದ ಮೇಲೆ ತಮ್ಮ ಅದ್ಭುತ ವಿದ್ಯೆಯನ್ನು ಉಪಯೋಗಿಸುವ ಆವಶ್ಯಕತೆ ಏನೂ ಕಾಣಲಿಲ್ಲ. ಅಲ್ಲದೆ ಅವರ ಹೃದಯವೆಂಥದ್ದೆಂದರೆ, ಅವರು ಎಷ್ಟೋ ಜನ ಬೌದ್ದ ಶ್ರಮಣರನ್ನು ತಮ್ಮ ತರ್ಕದಿಂದ ಸೋಲಿಸಿಬಿಟ್ಟು, ಬೆಂಕಿಯಲ್ಲಿ ಬೀಳಿಸಿ ಕೊಲ್ಲಿಸಿದರು. ಬುದ್ಧಿಹೀನರಾದ ಬೌದ್ದರೂ ಕೂಡಾ ತರ್ಕದಲ್ಲಿ ಸೋಲನ್ನು ಒಪ್ಪಿಕೊಂಡು ಬೆಂಕಿಯಲ್ಲಿ ಬಿದ್ದು ಸಾಯುವುದಕ್ಕೆ ಮೊದಲು ಮಾಡಿದರು. ಶಂಕರಾಚಾರ್ಯರ ಈ ರೀತಿಯ ಕಾರ್ಯವನ್ನು ಧರ್ಮಾಂಧತೆ ಎನ್ನದೆ ಮತ್ತೇನೆನ್ನಬಹುದು? ಆದರೆ ಬುದ್ಧದೇವನ ಹೃದಯವನ್ನು ನೋಡು ! 'ಬಹುಜನ ಹಿತಾಯ ಬಹುಜನ ಸುಖಾಯ' ಎಂಬ ಈ ಮಾತನ್ನು ಹೇಳಬೇಕಾದ್ದೇ ಇಲ್ಲ. ಸಾಮಾನ್ಯ ಒಂದು ಆಡಿನ ಮರಿಯನ್ನು ಕಾಪಾಡುವುದಕ್ಕಾಗಿ ತನ್ನ ಪ್ರಾಣವನ್ನು ಕೊಡುವುದಕ್ಕೆ ಸರ್ವದಾ ಸಿದ್ಧನಾಗಿರುತ್ತಿದ್ದನು; ನೋಡು ಎಂಥ ಉದಾರತೆ - ಎಂಥ ದಯೆ!</p>
<p>ಶಿಷ್ಯ : ಬುದ್ಧದೇವನ ಈ ಭಾವವನ್ನು ಒಂದು ವಿಧವಾದ ಹುಚ್ಚೆಂದು ಹೇಳುವುದಕ್ಕಾಗುವುದಿಲ್ಲವೇ ಮಹಾಶಯರೆ? ಒಂದು ಪಶುವಿಗೋಸ್ಕರ ತನ್ನ ತಲೆಯನ್ನು ಕೊಡುವುದಕ್ಕೆ ಹೋದನಲ್ಲವೆ?</p>
<p>ಸ್ವಾಮಿಾಜಿ: ಆದರೆ ಅವನ ಮತಭ್ರಾಂತಿಯಿಂದ ಜಗತ್ತಿನ ಪ್ರಾಣಿಗಳಿಗೆ ಎಷ್ಟು ಕಲ್ಯಾಣವಾಯಿತು - ಅದನ್ನು ನೋಡು. ಎಷ್ಟು ಆಶ್ರಮ, ಎಷ್ಟು ಸ್ಕೂಲು, ಎಷ್ಟು ಕಾಲೇಜು, ಎಷ್ಟು ಸಾಧಾರಣ ಜನರಿಗಾಗಿ ಏರ್ಪಡಿಸಿದ ಆಸ್ಪತ್ರೆ, ಎಷ್ಟು ಪಶುಶಾಲೆಗಳ ಸ್ಥಾಪನೆ, ಎಷ್ಟು,ಗುಡಿಗೋಪುರಾದಿಗಳನ್ನು ಕಟ್ಟುವುದರಲ್ಲಿ ನಿಪುಣತೆ ಇವು ಪ್ರಕಾಶಕ್ಕೆ ಬಂದವು. ಅದನ್ನು ನೋಡು ! ಬುದ್ಧದೇವನು ಹುಟ್ಟುವುದಕ್ಕೆ ಮುಂಚೆ ಈ ದೇಶದಲ್ಲಿ ಇದ್ದದ್ದೇನು? ಓಲೆಗರಿಯ ಪುಸ್ತಕಗಳಲ್ಲಿ ಕಟ್ಟುಹಾಕಿದ್ದ ಕೆಲವು ಧರ್ಮ ತತ್ವಗಳು - ಅದೂ ಗೊತ್ತಿದ್ದುದು ಸ್ವಲ್ಪ ಜನರಿಗೆ ಮಾತ್ರ. ಭಗವಾನ್ ಬುದ್ಧದೇವನು ಅವುಗಳನ್ನು ಅನುಷ್ಠಾನರಂಗಕ್ಕೆ ತಂದನು. ಜನರು ತಮ್ಮ ದೈನಂದಿನ ಜೀವನದಲ್ಲಿ ಅವುಗಳನ್ನು ಹೇಗೆ ಕಾರ್ಯದಲ್ಲಿ ಉಪಯೋಗಿಸಬೇಕೆಂಬುದನ್ನು ತೋರಿಸಿಕೊಟ್ಟನು. ಒಂದು ದೃಷ್ಟಿಯಲ್ಲಿ, ನಿಜವಾದ ವೇದಾಂತದ ಜೀವಂತ ಮೂರ್ತಿಯೇ ಅವನಾಗಿದ್ದನು.</p>

<!-- 349-8/0098-->
<p>ಶಿಷ್ಯ ; ಆದರೆ ಮಹಾಶಯರೆ, ಆತನೇ ವರ್ಣಾಶ್ರಮಧರ್ಮವನ್ನು ನಾಶಪಡಿಸಿ ಭರತಖಂಡದಲ್ಲಿ ಹಿಂದೂಧರ್ಮದ ವಿಪ್ಲವವನ್ನು ತಂದವನು. ಅದಕ್ಕೋಸ್ಕರವೇ ಅವನಿಂದ ಪ್ರಚಾರಿತವಾದ ಧರ್ಮವು ಭರತಖಂಡದಿಂದ ಕಾಲಕ್ರಮೇಣ ಓಡಿಸಲ್ಪಟ್ಟಿತು; ಇದೂ ನಿಜವೆಂದು ಒಪ್ಪಿಕೊಳ್ಳಬೇಕು.</p>
<p>ಸ್ವಾಮಿಾಜಿ: ಬೌದ್ಧ ಧರ್ಮದ ಈ ವಿಧವಾದ ದುರ್ದೆಶೆಯು ಆತನ ಬೋಧನೆಯ ದೋಷದಿಂದ ಬರಲಿಲ್ಲ; ಆತನ ಶಿಷ್ಯ ಪರಂಪರೆಯ ದೋಷದಿಂದಲೇ ಬಂದದ್ದು. ಅವರು ತುಂಬ ದಾರ್ಶನಿಕರಾಗಿ ಅವರ ಹೃದಯದ ಉದಾರತೆ ಕಡಿಮೆಯಾಗಿ ಹೋಯಿತು. ಆಮೇಲೆ ಕ್ರಮೇಣ ವಾಮಾಚಾರದ ವ್ಯಭಿಚಾರವು ಪ್ರವೇಶಿಸಿ ಬೌದ್ಧಧರ್ಮ ಮಾಯವಾಯಿತು. ಅಂಥ ಅಸಹ್ಯಕರವಾದ ವಾಮಾಚಾರ ಈಗ ಯಾವ ತಂತ್ರದಲ್ಲಿಯೂ ಇಲ್ಲ ! ಬೌದ್ಧ ಧರ್ಮದ ಪ್ರಧಾನ ಕೇಂದ್ರ 'ಜಗನ್ನಾಥಕ್ಷೇತ್ರ'ವಾಗಿತ್ತು - ಅಲ್ಲಿ ಮಂದಿರ ಪ್ರದೇಶದಲ್ಲಿ ಕೆತ್ತಿರುವ ಅಸಹ್ಯಕರವಾದ ಮೂರ್ತಿಗಳನ್ನು ಒಂದು ಸಲ ಹೋಗಿ ನೋಡಿಕೊಂಡು ಬಂದರೆ ಈ ವಿಷಯವನ್ನು ತಿಳಿದುಕೊಳ್ಳಬಲ್ಲೆ. ರಾಮಾನುಜ ಮತ್ತು ಚೈತನ್ಯ ಮಹಾಪ್ರಭುವಿನ ಕಾಲದಿಂದ ಪುರುಷೋತ್ತಮ ಕ್ಷೇತ್ರ ವೈಷ್ಣವರ ವಶಕ್ಕೆ ಬಂದಿದೆ. ಈಗ ಅದು ಈ ಮಹಾಪುರುಷರ ಶಕ್ತಿಸಾಮರ್ಥದಿಂದ ರೂಪಾಂತರವನ್ನು ಹೊಂದಿದೆ.</p>
<p>ಶಿಷ್ಯ : ಮಹಾಶಯರೆ, ತೀರ್ಥಾದಿ ಸ್ಥಾನಗಳಿಗೆ ವಿಶೇಷ ಮಹಿಮೆಯಿರುವಂತೆ ಶಾಸ್ತ್ರದಿಂದ ತಿಳಿದುಬರುತ್ತದೆ. ಇದರಲ್ಲಿ ಎಷ್ಟು ನಿಜವಿದೆ ?</p>
<p>ಸ್ವಾಮಿಾಜಿ: ಸಮಗ್ರ ಬ್ರಹ್ಮಾಂಡವೂ ನಿತ್ಯಾತ್ಮನಾದ ಈಶ್ವರನ ವಿರಾಟ್ ಶರೀರವಾದ ಮೇಲೆ ಸ್ನಾನ ಮಹಾತ್ಮವಿರುವುದರಲ್ಲಿ ವೈಚಿತ್ರ್ಯವೇನು? ಸ್ಥಾನ ವಿಶೇಷದಲ್ಲಿ ಅದರ ವಿಶೇಷ ಪ್ರಕಾಶ - ಕೆಲವೆಡೆಗಳಲ್ಲಿ ತಾನಾಗಿ ಮತ್ತೆ ಕೆಲವೆಡೆಗಳಲ್ಲಿ ಶುದ್ಧ ಸತ್ಯವಾದ ಮಾನವ ಮನಸ್ಸಿನ ವ್ಯಾಕುಲಾಗ್ರಹದಿಂದ – ಇದ್ದೇ ಇರುತ್ತದೆ. ಸಾಧಾರಣ ಜನರು ಈ ಸ್ಥಳಗಳಿಗೆ ಜಿಜ್ಞಾಸುಗಳಾಗಿ ಹೋದರೆ ಫಲ ಸುಲಭವಾಗಿ ಬರುತ್ತದೆ. ಇದಕ್ಕೋಸ್ಕರವೇ ತೀರ್ಥಕ್ಷೇತ್ರಾದಿಗಳನ್ನು ಆಶ್ರಯಿಸಿಕೊಂಡಿದ್ದರೆ ಸಕಾಲದಲ್ಲಿ ಆತ್ಮವಿಕಾಸ ಆಗುವುದು ಸಾಧ್ಯವಾಗುತ್ತದೆ. ಈ ಮಾನವ ದೇಹಕ್ಕಿಂತ ಪ್ರಧಾನವಾದ ತೀರ್ಥಸ್ಥಳ - ಮತ್ತೊಂದು ಇಲ್ಲ ಎಂಬುದನ್ನು ಖಂಡಿತವಾಗಿ ತಿಳಿದುಕೊ, ಇಲ್ಲಿ ಆತ್ಮದ ಎಂಥ ವಿಕಾಸವಿದೆಯೊ, ಅಷ್ಟು ಮತ್ತೆಲ್ಲಿಯೂ ಇಲ್ಲ. ಜಗನ್ನಾಥನ ರಥವಿದೆಯಷ್ಟೆ. ಅದೂ ಈ ದೇಹವೆಂಬ ರಥದ ಸ್ಕೂಲರೂಪ ಮಾತ್ರ. ಈ ದೇಹವನ್ನು ಧರಿಸಿ ಆತ್ಮವನ್ನು ದರ್ಶನ ಮಾಡಲೇಬೇಕಾಗಿದೆ. 'ಆತ್ಮಾನಂ ರಥಿನಂ ವಿದ್ದಿ' - ಆತ್ಮನು ರಥದಲ್ಲಿ ಕುಳಿತಿರುವನು ಎಂದು ತಿಳಿ, ಎಂದು ಓದಿಲ್ಲವೆ? 'ಮಧ್ಯೆ ವಾಮನಮಾಸೀನಂ ವಿಶ್ವೇದೇವಾ ಉಪಾಸತೇ' – ದೇಹದಲ್ಲಿ ಕುಳಿತಿರುವ ವಾಮನನನ್ನು ಎಲ್ಲ ದೇವತೆಗಳೂ ಪೂಜಿಸುತ್ತಾರೆ. ಈ ವಾಮನರೂಪಿಯಾದ ಆತ್ಮದ ದರ್ಶನವೇ ನಿಜವಾದ ಜಗನ್ನಾಥ ದರ್ಶನ. 'ರಥೇ ಚ ವಾಮನಂ ದೃಷ್ಟಾ ಪುನರ್ಜನ್ಮ ನ ವಿದ್ಯತೇ' ರಥದಲ್ಲಿ ಇರುವ ವಾಮನನನ್ನು ನೋಡಿದರೆ ಪುನರ್ಜನ್ಮ ಇಲ್ಲ ಎಂದು ಹೇಳಿದೆಯಲ್ಲಾ, ಇದರ</p>

<!-- 349-8/0099-->

<p>ಅಭಿಪ್ರಾಯವೇನೆಂದರೆ ಯಾವುದನ್ನು ಉಪೇಕ್ಷೆ ಮಾಡಿ ಈ ವಿಕೃತ ದೇಹರೂಪವಾದ ಜಡಪದಾರ್ಥವನ್ನು ಯಾವಾಗಲೂ 'ನಾನು' ಎಂದು ಹಿಡಿದುಕೊಂಡಿರುತ್ತೀಯೋ, ಆ ನಿನ್ನ ಅಂತರಾತ್ಮನನ್ನು ದರ್ಶನ ಮಾಡಲು ಸಮರ್ಥನಾದರೆ ಮತ್ತೆ ಪುನರ್ಜನ್ಮವಿಲ್ಲ - ಎಂದು. ಮಠದ ಮಂಟಪದಲ್ಲಿ ದೇವರನ್ನು ನೋಡುವುದರಿಂದಲೇ ಜೀವನಿಗೆ ಮುಕ್ತಿಯಾಗುವ ಹಾಗಿದ್ದಿದ್ದರೆ, ವರ್ಷವರ್ಷವೂ ಕೋಟಿ ಕೋಟಿ ಜೀವಗಳಿಗೆ ಮುಕ್ತಿಯಾಗುತ್ತಿತ್ತು - ಈಗಿನ ಕಾಲದಲ್ಲಿ ರೈಲಿನಲ್ಲಿ ಹೋಗುವುದು ಎಷ್ಟು ಸುಲಭವೋ ಹಾಗೆ. ಆದರೆ ಜಗನ್ನಾಥನ ಸಾಧಾರಣ ಭಕ್ತ ಜನರಿಗೆ ಇರುವ ನಂಬಿಕೆಯನ್ನು ಕೆಲಸಕ್ಕೆ ಬಾರದ್ದು, ಸುಳ್ಳು' ಎಂದು ಹೇಳುವುದಿಲ್ಲ. ಒಂದು ಶ್ರೇಣಿಯ ಜನರಿದ್ದಾರೆ. ಅವರು ಈ ಮೂರ್ತಿಯನ್ನು ಅವಲಂಬಿಸಿಕೊಂಡು ಉಚ್ಚಭಾವದಿಂದ ಉಚ್ಚತರ ತತ್ವಕ್ಕೆ ಹತ್ತಿ ಹೋಗುತ್ತಾರೆ; ಆದ್ದರಿಂದಲೇ ಈ ಮೂರ್ತಿಯಲ್ಲಿ ಭಗವಂತನ ವಿಶೇಷ ಶಕ್ತಿ ಪ್ರಕಾಶಿತವಾಗಿದೆ ಎಂಬುದರಲ್ಲಿ ಸಂದೇಹವಿಲ್ಲ.</p>
<p>ಶಿಷ್ಯ : ಹಾಗಾದರೇನು, ಮಹಾಶಯರೇ, ದಡ್ಡರಿಗೂ ಬುದ್ದಿವಂತರಿಗೂ ಧರ್ಮವೆಂಬುದು ಬೇರೆಬೇರೆಯೇ?</p>
<p>ಸ್ವಾಮಿಾಜಿ: ಹಾಗೇ ತಾನೆ; ಇಲ್ಲದಿದ್ದರೆ ನಿಮ್ಮ ಶಾಸ್ತ್ರಗಳು ಕೂಡ ಅಧಿಕಾರಿ ನಿರ್ದೆಶ ಮಾಡುವುದಕ್ಕೆ ಇಷ್ಟೊಂದು ಒದ್ದಾಡುವುದೇಕೆ? ಎಲ್ಲವೂ ಸತ್ಯ. ಆದರೆ ಸಾಪೇಕ್ಷ ಸತ್ಯ. ಮನುಷ್ಯನು ಯಾವ ಯಾವುದನ್ನು ಸತ್ಯವೆಂದು ತಿಳಿದು ಕೊಂಡಿದ್ದಾನೆಯೋ ಅದೆಲ್ಲಾ ಹೀಗೆಯೇ; ಕೆಲವು ಸ್ವಲ್ಪ ಸತ್ಯ, ಕೆಲವು ಅದಕ್ಕಿಂತಲೂ ಹೆಚ್ಚು ಸತ್ಯ; ನಿತ್ಯ ಸತ್ಯ ಕೇವಲ ಭಗವಂತ ಒಬ್ಬ ಮಾತ್ರ. ಈ ಆತ್ಮವು ಜಡಪದಾರ್ಥದ ಮಧ್ಯದಲ್ಲಿ ಪೂರ್ತಿಯಾಗಿ ನಿದ್ದೆ ಮಾಡುತ್ತಿದೆ. ಜೀವನೆಂಬ ಮನುಷ್ಯನಲ್ಲಿ ಅದೇ ಸ್ವಲ್ಪ ಜಾಗರಿತವಾಗಿದೆ. ಶ್ರೀಕೃಷ್ಣ ಬುದ್ದ ಶಂಕರಾದಿಗಳಲ್ಲಾದರೋ ಈ ಆತ್ಮವು ಪೂರ್ಣವಾಗಿ ಜಾಗರಿತವಾಗಿದೆ. ಇದಕ್ಕೂ ಮೇಲಿನ ಅವಸ್ಥೆಯೊಂದು ಉಂಟು. ಅದನ್ನು ಭಾವಿಸಿಕೊಳ್ಳುವುದಕ್ಕಾಗಲಿ ಮಾತಿನಲ್ಲಿ ಹೇಳುವುದಕ್ಕಾಗಲೀ ಆಗುವುದಿಲ್ಲ - 'ಅವಾಜ್ಞಾನಸಗೋಚರಂ.' - ಶಿಷ್ಯ : ಮಹಾಶಯರೇ ಕೆಲಕೆಲವು ಸಂಪ್ರದಾಯದವರು ಭಗವಂತನೊಡನೆ ಒಂದೊಂದು ಭಾವ ಅಥವಾ ಸಂಬಂಧವನ್ನು ಕಲ್ಪಿಸಿಕೊಂಡು ಸಾಧನೆ ಮಾಡಬೇಕೆಂದು ಹೇಳುತ್ತಾರೆ. ಆತ್ಮದ ಮಹತ್ವ ಮುಂತಾದುವುಗಳ ವಿಷಯವನ್ನು ಅವರು ಸ್ವಲ್ಪವೂ ಅರಿಯರು. ಕೇಳಿದರೂ 'ಈ ವಿಷಯಗಳನ್ನೆಲ್ಲಾ ಬಿಟ್ಟು ಯಾವಾಗಲೂ ಭಾವದಲ್ಲಿ ಇರಿ' ಎಂದು ಹೇಳುತ್ತಾರೆ.</p>
<p>ಸ್ವಾಮಾಜಿ: ಅವರು ಏನು ಹೇಳುತ್ತಾರೆಯೋ ಅದು ಅವರ ವಿಚಾರಕ್ಕೆ ಸತ್ಯವೆ. ಹೀಗೆ ಮಾಡುತ್ತ ಅವರೊಳಗೂ ಒಂದು ದಿನ ಬ್ರಹ್ಮಜಾಗರಿತವಾಗುತ್ತದೆ. ನಾವು ಸಂನ್ಯಾಸಿಗಳು ಮಾಡುವುದು ಮತ್ತೊಂದು ವಿಧವಾದ ಭಾವ. ನಾವು ಸಂಸಾರವನ್ನು ತಾಗಮಾಡಿದ್ದೇವೆ. ಆದ್ದರಿಂದ ನಮ್ಮ ಭಾವವು ಅಮ್ಮ, ಅಪ್ಪ, ಹೆಂಡತಿ, ಮಗ ಮುಂತಾದ ಸಂಬಂಧರೂಪವಾದ ಯಾವುದಾದರೂ ಒಂದು ಭಾವವನ್ನು ಭಗವಂತನಲ್ಲಿ</p>

<!-- 349-8/0100-->
<p>ಆರೋಪಿಸಿ ಸಾಧನೆ ಮಾಡುವ ಭಾವ ಹೇಗಾದೀತು? ಅವೆಲ್ಲಾ ನಮ್ಮ ಮನಸ್ಸಿಗೆ ಸಂಕುಚಿತವೆನಿಸುತ್ತದೆ. ನಿಜವಾಗಿಯೂ, ಸರ್ವಭಾವಾತೀತನಾದ ಭಗವಂತನ ಉಪಾಸನೆ ಮಾಡುವುದು ಬಹು ಕಠಿಣ. ಆದರೆ ಅಮೃತ ಸಿಕ್ಕುತ್ತದೆಯೊ ಇಲ್ಲವೊ ಎಂದು ವಿಷ ಕುಡಿಯುವುದಕ್ಕೆ ಹೋಗಬೇಕೆ? ಈ ಆತ್ಮದ ಸಂಗತಿಯನ್ನು ಸರ್ವದಾ ಹೇಳುತ್ತಿರಬೇಕು, ಕೇಳುತ್ತಿರಬೇಕು, ವಿಚಾರಮಾಡುತ್ತಿರಬೇಕು. ಹೀಗೆ ಮಾಡುತ್ತಾ ಮಾಡುತ್ತಾ ಕಾಲಕ್ರಮದಲ್ಲಿ ನಿನ್ನೊಳಗೂ ಬ್ರಹ್ಮಜ್ಞಾನವಾಗುವುದನ್ನು ನೋಡುವೆ. ಈ ಭಾವ ಚಾಪಲ್ಯಗಳನ್ನೆಲ್ಲ ಬಿಟ್ಟು ನಡೆ. ಇದನ್ನು ಕೇಳು, ಕಠೋಪನಿಷತ್ತಿನಲ್ಲಿ ಯಮನು ಹೇಳಿರುವುದನ್ನು -</p>
<p>“ಉತ್ತಿಷ್ಠತ ಜಾಗ್ರತ ಪ್ರಾಪ್ಯವರಾನ್ ನಿಬೋಧತ” - ಎದ್ದೇಳು, ಎಚ್ಚರವಾಗು, ಶ್ರೇಷ್ಠವಾದವರನ್ನು ಆಶ್ರಯಿಸಿ ಜ್ಞಾನವನ್ನು ಪಡೆ. ಹೀಗೆ ಈ ಪ್ರಸ್ತಾವವು ಮುಗಿಯಿತು. ಮಠದಲ್ಲಿ ಪ್ರಸಾದವನ್ನು ಕೊಡುವ ಗಂಟೆಯಾಯಿತು. ಸ್ವಾಮೀಜಿ ಜೊತೆಯಲ್ಲಿ ಶಿಷ್ಯನೂ ಪ್ರಸಾದವನ್ನು ತೆಗೆದುಕೊಳ್ಳುವುದಕ್ಕೆ ಹೊರಟನು.</p>

<!-- 349-8/0101-->
<p>ಅಧ್ಯಾಯ ೧೫ * ಸ್ಥಳ: ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮, ಫೆಬ್ರವರಿ ತಿಂಗಳು..</p>
<p>ಬೇಲೂರಿನಲ್ಲಿ ಶ್ರೀಯುತ ನೀಲಾಂಬರ ಬಾಬುವಿನ ತೋಟಕ್ಕೆ ಸ್ವಾಮಿಾಜಿ ಮಠವನ್ನು ವರ್ಗಾಯಿಸಿದರು. ಆಲಂಬಜಾರಿನಿಂದ ಇಲ್ಲಿಗೆ ಬಂದದ್ದಾಯಿತಾದರೂ ಸಾಮಾನು ಸರಂಜಾಮುಗಳನ್ನೆಲ್ಲಾ ಇನ್ನೂ ಜೋಡಿಸಿಟ್ಟಿರಲಿಲ್ಲ. ಎಲ್ಲವೂ ಅಲ್ಲಿ ಇಲ್ಲಿ ಬಿದ್ದಿವೆ. ಸ್ವಾಮಿಾಜಿ ಹೊಸ ಮನೆಗೆ ಬಂದು ಬಹು ಸಂತೋಷವಾಗಿದ್ದಾರೆ. ಶಿಷ್ಯನು ಅವರ ಹತ್ತಿರ ಹೋದಕೂಡಲೆ 'ನೋಡಿದೆಯಾ ಗಂಗೆ ಹೇಗಿದೆ - ಕಟ್ಟಡ ಹೇಗಿದೆ - ಮಠ ಇಂಥ ಸ್ಥಳದಲ್ಲಿ ಇಲ್ಲದಿದ್ದಿದ್ದರೆ ಚೆನ್ನಾಗಿರುತ್ತಿತ್ತೆ?'' ಎಂದರು. ಆಗ ಅಪರಾಹ್ನವಾಗಿತ್ತು.</p>
<p>ಸಾಯಂಕಾಲ ಶಿಷ್ಯನು ಮಹಡಿಯ ಮೇಲೆ ಸ್ವಾಮಿಾಜಿಯ ದರ್ಶನ ತೆಗೆದುಕೊಳ್ಳಲು ಹೋದಾಗ, ನಾನಾ ಪ್ರಸ್ತಾಪಗಳು ಬಂದವು. ಮನೆಯಲ್ಲಿ ಮತ್ತಾರೂ ಇಲ್ಲ ; ಶಿಷನು ಮಧ್ಯೆ ಮಧ್ಯೆ ಎದು ಸಾಮಾಜಿಗೆ ತಂಬಾಕನು ಸಿದ ಮಾಡಿ ಕೊಡುತ್ತಿದ್ದನು. ಅವನು ಪ್ರಶ್ನೆಗಳನ್ನು ಹಾಕುತ್ತ ಕೊನೆಯಲ್ಲಿ ಮಾತಿಗೆ ಮಾತು ಬಂದು ಸ್ವಾಮಿಜಿಯ ಬಾಲ್ಯಕಾಲದ ವಿಷಯವನ್ನು ತಿಳಿದುಕೊಳ್ಳಬೇಕು ಎಂದು ಅಪೇಕ್ಷಿಸಿದನು. ಸ್ವಾಮಿಾಜಿ 'ಚಿಕ್ಕ ವಯಸ್ಸಿನಿಂದ ನಾನು ಭೂತ ಪಿಶಾಚಿಗಳನ್ನು ಹೆದರಿಸಿ ಓಡಿಸುತ್ತಿದ್ದಂಥವನು; ಇಲ್ಲದಿದ್ದರೆ ನನಗೆ ಕೈಯಲ್ಲಿ ಕಾಸಿಲ್ಲದೆ ಪ್ರಪಂಚವನ್ನು ತಿರುಗಿ ಬರುವುದಕ್ಕಾಗುತ್ತಿತ್ತೇನಯ್ಯಾ?'' ಎಂದರು.</p>
<p>ಹುಡುಗರಾಗಿದ್ದಾಗ, ರಾಮಾಯಣ ಗಾನವನ್ನು ಕೇಳುವುದಕ್ಕೆ ಅವರಿಗೆ ತುಂಬ ಆಶೆಯಿತ್ತು. ತಾವಿದ್ದ ಭಾಗದಲ್ಲಿ ಹತ್ತಿರ ಎಲ್ಲಿ ರಾಮಾಯಣ ಗಾನವಾದರೂ ಆಟಪಾಠಗಳನ್ನು ಬಿಟ್ಟು ಅಲ್ಲಿಗೆ ಹೋಗುತ್ತಿದ್ದರು. ರಾಮಾಯಣವನ್ನು ಕೇಳುತ್ತ ಕೇಳುತ್ತ ಒಂದೊಂದು ದಿನ ತನ್ಮಯರಾಗಿ ಹೋಗಿ ಮನೆ ಮಠಗಳನ್ನು ಮರೆತು ಬಿಡುತ್ತಿದ್ದರಂತೆ ಮತ್ತು 'ಕತ್ತಲೆಯಾಯಿತು' ಎಂದಾಗಲಿ ಮನೆಗೆ ಹೋಗಬೇಕು' ಎಂದಾಗಲಿ ಯಾವ ವಿಧವಾದ ಚಾಪಲ್ಯವೂ ಇರುತ್ತಿರಲಿಲ್ಲವಂತೆ. ಒಂದು ದಿನ ರಾಮಾಯಣವನ್ನು ಕೇಳುತ್ತಿರುವಾಗ ಹನುಮಂತನು ಬಾಳೆಯ ತೋಟದಲ್ಲಿರುವ ನೆಂಬುದು ಕಿವಿಗೆ ಬಿತ್ತು. ಆಗ ಆ ಮಾತಿನಲ್ಲಿ ಎಷ್ಟು ನಂಬಿಕೆ ಹುಟ್ಟಿ ಹೋಯಿತೆಂದರೆ, ಅವರು ರಾತ್ರಿ ರಾಮಾಯಣವನ್ನು ಕೇಳಿ ಮನೆಗೆ ಹಿಂದಿರುಗಿ ಹೋಗದೆ ತಮ್ಮ ಮನೆಯ ಹತ್ತಿರದಲ್ಲಿ ದ ಯಾವುದೊ ಒಂದು ತೋಟದಲ್ಲಿ ಬಾಳೆಯ ಗಿಡದ ಕೆಳಗೆ ಹನುಮಂತನ ದರ್ಶನದ ಆಶೆಯಿಂದ ಹೊತ್ತನ್ನು ಕಳೆದುಬಿಟ್ಟರು..</p>
<p>ಹನುಮಂತನ ಮೇಲೆ ಸ್ವಾಮಿಗಳಿಗೆ ಅಗಾಧವಾದ ಭಕ್ತಿಯಿತ್ತು. ಸಂನ್ಯಾಸಿಗಳಾದ ಮೇಲೆಯೂ ಆಗಾಗ್ಗೆ ಮಹಾವೀರನ (ಆಂಜನೇಯನ ) ಪ್ರಸ್ತಾವದಲ್ಲಿ ಉನ್ಮತ್ತರಂತಾಗಿಬಿಡುತ್ತಿದ್ದರು ಮತ್ತು ಅನೇಕ ವೇಳೆ ಮಠದಲ್ಲಿ ಅವನ ಒಂದು ಸ್ಪಟಿಕ ಶಿಲೆಯ ಪ್ರತಿಮೆಯನ್ನು ಸ್ಥಾಪಿಸಬೇಕೆಂದು ಸಂಕಲ್ಪಿಸಿದ್ದರು.. *<span class="en"> C.W, Vol. VII, P 122</span></p>

<!-- 349-8/0102-->
<p>ವಿದ್ಯಾರ್ಥಿದೆಶೆಯಲ್ಲಿ, ಅವರು ಹಗಲುಹೊತ್ತು ಜೊತೆ ಹುಡುಗರೊಡನೆ ಆಮೋದ ಪ್ರಮೋದಗಳನ್ನು ಮಾಡುತ್ತ ತಿರುಗುತ್ತಿದ್ದರು. ರಾತ್ರಿಯ ಹೊತ್ತು ಮನೆಯ ಬಾಗಿಲನ್ನು ಹಾಕಿಕೊಂಡು ಓದಿ ಬರೆದು ಮಾಡುತ್ತಿದ್ದರು. ಯಾವಾಗ ಬಂದು ಅವರು ಓದಿ ಬರೆದು ಮಾಡುತ್ತಿದ್ದರೆಂಬುದನ್ನು ಯಾರೂ ತಿಳಿದುಕೊಳ್ಳ ಲಾರದವರಾಗಿದ್ದರು.</p>
<p>ಶಿಷ್ಯ : ಮಹಾಶಯರೆ, ಸ್ಕೂಲಿನಲ್ಲಿ ಓದುವಾಗ ತಮಗೆ ಯಾವಾಗಲಾದರೂ ಏನಾದರೂ 'ದರ್ಶನ'ಗಳಾದುವೆ ?</p>
<p>ಸ್ವಾಮಿಾಜಿ: ಸ್ಕೂಲಿನಲ್ಲಿ ಓದುವಾಗ ಒಂದು ರಾತ್ರಿ ಬಾಗಿಲನ್ನು ಹಾಕಿಕೊಂಡು ಧ್ಯಾನ ಮಾಡುತ್ತಾ ಮಾಡುತ್ತಾ ಮನಸ್ಸು ತುಂಬ ತನ್ಮಯವಾಗಿಬಿಟ್ಟಿತು. ಎಷ್ಟು ಹೊತ್ತು ಈ ಭಾವದಲ್ಲಿ ಧ್ಯಾನ ಮಾಡಿದೆನೊ ಹೇಳಲಾರೆ. ಧ್ಯಾನ ಮುಗಿಯಿತು - ಆಗಲೂ ಕುಳಿತುಕೊಂಡಿದ್ದೆ - ಆಗ ಆ ಮನೆಯ ಗೋಡೆಯನ್ನು ಒಡೆದುಕೊಂಡು ಜ್ಯೋತಿರ್ಮಯ ಮೂರ್ತಿಯೊಂದು ಒಳಕ್ಕೆ ಬಂದು ಎದುರಿಗೆ ನಿಂತುಕೊಂಡಿತು. ಮಹಾಶಾಂತ ಸಂನ್ಯಾಸ ಮೂರ್ತಿ, ಮುಂಡನವಾದ ತಲೆ; ಕೈಯಲ್ಲಿ ದಂಡ ಮತ್ತು ಕಮಂಡಲು, ನನ್ನನ್ನು ಸ್ವಲ್ಪ ಹೊತ್ತು ಎವೆಯಿಕ್ಕದೆ ನೋಡುತ್ತಿತ್ತು - ನನಗೆ ಏನೋ ಹೇಳಬೇಕೆಂಬಂತಿದ್ದ ಭಾವ. ನಾನು ಬೆರಗಾಗಿ ಅದರ ಕಡೆಗೆ ನೋಡುತ್ತಿದ್ದನು. ಆಮೇಲೆ ಮನಸ್ಸಿಗೆ ಏನೋ ವಿಧವಾದ ದಿಗಿಲು ಉಂಟಾಯಿತು - ತಟ್ಟನೆ ಬಾಗಿಲನ್ನು ತೆಗೆದು ಮನೆಯಿಂದ ಹೊರಕ್ಕೆ ಬಂದು ಬಿಟ್ಟೆ. ಆಮೇಲೆ ನಾನು ಏಕೆ ಹೀಗೆ ದಡ್ಡನಂತೆ ದಿಗಿಲುಪಟ್ಟು ಓಡಿಹೋದೆ, ಪ್ರಾಯಶಃ ಅದು ಏನನ್ನೋ ಹೇಳುತ್ತಿತ್ತು ಎಂದು ಮನಸ್ಸಿಗೆ ಎನ್ನಿಸಿತು. ಆದರೆ, ಪುನಃ ಆ ಮೂರ್ತಿಯನ್ನು ಯಾವಾಗಲೂ ನೋಡಿಲ್ಲ. ಎಷ್ಟೋ ದಿನ ಮನಸ್ಸಿಗೆ ಎನ್ನಿಸಿದೆ, ಅದರ ಸುಳಿವನ್ನು ಕಂಡರೆ ಈ ಸಾರಿ ಹೆದರಿಕೊಳ್ಳುವುದಿಲ್ಲ, ಅದರೊಡನೆ ಮಾತನಾಡುತ್ತೇನೆ ಎಂದು; ಆದರೆ ಪುನಃ ಕಾಣಲಿಲ್ಲ.</p>
<p>ಶಿಷ್ಯ : ಆಮೇಲೆ ಈ ವಿಷಯವನ್ನು ಕುರಿತು ಯೋಚಿಸಲಿಲ್ಲವೆ?</p>
<p>ಸ್ವಾಮಾಜಿ: ಯೋಚಿಸಿದೆ; ಆದರೆ ಯಾವುದೂ ಗೊತ್ತಾಗಲಿಲ್ಲ; ಭಗವಾನ್ ಬುದ್ಧದೇವನನ್ನು ನೋಡಿರಬೇಕೆಂದು ಈಗ ತೋರುತ್ತದೆ.</p>
<p>ಸ್ವಲ್ಪ ಹೊತ್ತಿನ ಮೇಲೆ, ಸ್ವಾಮೀಜಿ ಹೇಳಿದ್ದೇನೆಂದರೆ; ಮನಸ್ಸು ಶುದ್ಧವಾದರೆ, ಕಾಮಕಾಂಚನಗಳಲ್ಲಿ ಆಶೆಯು ತೊಲಗಿದರೆ, ಎಷ್ಟೋ ದಿವ್ಯದರ್ಶನಗಳನ್ನು ನೋಡಬಹುದು - ಅದ್ಭುತ, ಅದ್ಭುತ ! ಆದರೆ ಅದರಲ್ಲಿ ಚಾಪಲ್ಯವನ್ನು ಇಟ್ಟುಕೊಳ್ಳಬಾರದು. ಇವುಗಳಲ್ಲಿ ಹಗಲು ರಾತ್ರೆಯೂ ಮನಸ್ಸಿದ್ದರೆ ಸಾಧಕ ಮುಂದುವರಿಯಲಾರ. ಕೇಳಿಲ್ಲವೆ? ಪರಮಹಂಸರು 'ನನ್ನ ಪ್ರಿಯನಾಥನ ಗರ್ಭಗುಡಿಯ ಹೊರಗೆ ಎಷ್ಟೋ ರತ್ನಗಳು ಬಿದ್ದಿವೆ' ಎಂದು ಹೇಳುತ್ತಿದ್ದರು. ಆತ್ಮವನ್ನು ಸಾಕ್ಷಾತ್ಕಾರ ಮಾಡಿಕೊಳ್ಳಬೇಕು. ಆ ಚಾಪಲ್ಯಗಳಲ್ಲೆಲ್ಲಾ ಮನಸ್ಸಿಟ್ಟರೆ ಏನಾಗುತ್ತದೆ?</p>

<!-- 349-8/0103-->

<p>ಈ ಮಾತುಗಳನ್ನು ಹೇಳಿ ಸ್ವಾಮಿಾಜಿ ತನ್ಮಯರಾಗಿ ಏನೋ ಒಂದು ವಿಷಯವನ್ನು ಯೋಚಿಸುತ್ತ ಸ್ವಲ್ಪ ಹೊತ್ತು ಸುಮ್ಮನೆ ಕುಳಿತಿದ್ದರು. ಆಮೇಲೆ ಪುನಃ ಹೇಳತೊಡಗಿದರು: ನೋಡು ! ಅಮೆರಿಕಾದಲ್ಲಿದ್ದಾಗ ನನಗೆ ಕೆಲವು ಅದ್ಭುತ ಶಕ್ತಿಗಳು ಸ್ಪುರಿಸಿದುವು. ಜನರ ಕಣ್ಣನ್ನು ನೋಡಿ ಅವರ ಮನಸ್ಸಿನೊಳಗಿರುವುದನ್ನೆಲ್ಲಾ ತಿಳಿದುಕೊಳ್ಳಬಲ್ಲವನಾಗಿದ್ದೆ - ಒಂದು ಕ್ಷಣಮಾತ್ರದಲ್ಲಿ ಯಾರು ಯಾವುದನ್ನು ಯೋಚಿಸುತ್ತಿದ್ದರು, ಯಾವುದನ್ನು ಯೋಚಿಸುತ್ತಿರಲಿಲ್ಲ, ಇದೆಲ್ಲಾ ಕರತಲಾಮಲಕದ ಹಾಗೆ ಪ್ರತ್ಯಕ್ಷವಾಗಿಬಿಡುತ್ತಿತ್ತು. ಕೆಲಕೆಲವರಿಗೆ ಅದನ್ನು ಹೇಳುತ್ತಿದ್ದೆ; ಯಾರುಯಾರಿಗೆ ಹೇಳುತ್ತಿದ್ದೆನೋ ಅವರಲ್ಲಿ ಅನೇಕರು ಶಿಷ್ಯರಾಗಿಬಿಡುತ್ತಿದ್ದರು. ಯಾರಾದರೂ ಯಾವುದಾದರೂ ವಿಧವಾದ ಕೇಡನ್ನು ಬಗೆದು ನನ್ನ ಜೊತೆಯಲ್ಲಿ ಸೇರುವುದಕ್ಕೆ ಬಂದಿದ್ದರೆ ಅಂಥವರು ಈ ಶಕ್ತಿಯ ಪರಿಚಯವನ್ನು ಪಡೆದು ಮತ್ತೆ ನನ್ನ ಕಡೆಗೇ ಸುಳಿಯುತ್ತಿರಲಿಲ್ಲ.</p>
<p>ಚಿಕಾಗೋ ಮುಂತಾದ ಪಟ್ಟಣಗಳಲ್ಲಿ ಉಪನ್ಯಾಸಕ್ಕೆ ಆರಂಭಿಸಿದಾಗ, ವಾರಕ್ಕೆ ೧೨-೧೩, ಕೆಲವು ವೇಳೆ ಇನ್ನೂ ಹೆಚ್ಚಾಗೆ, ಉಪನ್ಯಾಸಗಳನ್ನು ಕೊಡಬೇಕಾಗಿತ್ತು. ಅತ್ಯಧಿಕವಾದ ಶಾರೀರಿಕ ಮತ್ತು ಮಾನಸಿಕ ಶ್ರಮದಿಂದ ಬಳಲಿ ಬೇಸತ್ತು ಬಿದ್ದು ಬಿಡುತ್ತಿದ್ದೆ. ಉಪನ್ಯಾಸದ ವಿಷಯವೆಲ್ಲಾ ಮುಗಿದುಹೋಗಿ ಬಿಟ್ಟಂತಾಗುತ್ತಿತ್ತು. ಏನು ಮಾಡಲಿ, ಬೆಳಿಗ್ಗೆ ಎಲ್ಲಿಂದ ಯಾವ ಹೊಸ ವಿಷಯವನ್ನು ತಂದು ಹೇಳಲಿ - ಎಂದು ಯೋಚಿಸುತ್ತಿದ್ದೆ. ಹೊಸ ವಿಷಯ ಇನ್ನು ದೊರಕುವುದಿಲ್ಲ ಎನ್ನುವ ಹಾಗೆ ಇರುತ್ತಿತ್ತು. ಒಂದು ದಿನ ಉಪನ್ಯಾಸವಾದ ಮೇಲೆ ಮಲಗಿಕೊಂಡೇ ಯೋಚನೆ ಮಾಡುತ್ತಿದ್ದೆ - ಹಾಗಾದರೆ ಈಗ ಏನು ಉಪಾಯ ಮಾಡಬೇಕು ಎಂದು ಯೋಚಿಸುತ್ತ ಸ್ವಲ್ಪ ಜೋಂಪು ಹತ್ತಿದಂತಾಯಿತು. ಆ ಸ್ಥಿತಿಯಲ್ಲಿಯೇ ನನಗೆ ಕೇಳಿಬಂತು - ಯಾರೋ ಒಬ್ಬರು ನನ್ನ ಪಕ್ಕದಲ್ಲಿ ನಿಂತುಕೊಂಡು ಉಪನ್ಯಾಸ ಮಾಡುತ್ತಿದ್ದ ಹಾಗೆ; ಎಷ್ಟು ನೂತನ ಭಾವಗಳು, ಎಷ್ಟು ವಿಷಯಗಳು ! - ಅವುಗಳನ್ನೆಲ್ಲಾ ಈ ಜನ್ಮದಲ್ಲಿ ಕೇಳಿರಲಿಲ್ಲ. ಜೋಂಪಿನಿಂದ ಎದ್ದು ಅವುಗಳನ್ನು ನೆನಪಿಗೆ ತಂದು ಇಟ್ಟುಕೊಂಡೆ; ಉಪನ್ಯಾಸದಲ್ಲಿಯೂ ಅದನ್ನೇ ಹೇಳಿಬಿಟ್ಟೆ. ಹೀಗೆ ಎಷ್ಟು ದಿನಗಳು ಕಳೆದವೊ ಅವಕ್ಕೆ ಲೆಕ್ಕವಿಲ್ಲ. ಮಲಗಿಕೊಂಡಿದ್ದ ಹಾಗೆಯೆ ಇಂಥ ಉಪನ್ಯಾಸಗಳನ್ನು ಎಷ್ಟೋ ದಿನ ಕೇಳಿದ್ದೇನೆ. ಕೆಲವು ವೇಳೆ ಎಷ್ಟು ಗಟ್ಟಿಯಾಗಿ ಉಪನ್ಯಾಸವು ನಡೆಯುತ್ತಿತ್ತೆಂದರೆ, ನೆರೆಮನೆಯವರು ಆ ಮಾತನ್ನು ಕೇಳಿ ಮರುದಿನ 'ಸ್ವಾಮಿಗಳೆ, ನಿನ್ನೆ ಅಂಥ ರಾತ್ರಿಯಲ್ಲಿ ತಾವು ಯಾರೊಡನೆ ಅಷ್ಟು ಗಟ್ಟಿಯಾಗಿ ಮಾತನಾಡುತ್ತಿದ್ದಿರಿ?' ಎಂದು ನನ್ನನ್ನು ಕೇಳುತ್ತಿದ್ದರು. ನಾನು ಅವರ ಆ ಪ್ರಶ್ನೆಯನ್ನು ಹೇಗೋ ಮರೆಸಿಬಿಡುತ್ತಿದ್ದೆ. ಅದು ಒಂದು ಅದ್ಭುತದ ಸಂಗತಿ.</p>
<p>ಶಿಷ್ಯನು ಸ್ವಾಮಿಗಳ ಮಾತನ್ನು ಕೇಳಿ ಬೆರಗಾಗಿ ಯೋಚಿಸುತ್ತ ಯೋಚಿಸುತ್ತ ಹೀಗೆಂದನು: “ಮಹಾಶಯರೆ, ಹಾಗಾದರೆ ನನಗೇನು ತೋರುತ್ತದೆ ಎಂದರೆ ತಾವೇ ಸೂಕ್ಷ್ಮ ದೇಹದಿಂದ ಹೀಗೆ ಉಪನ್ಯಾಸ ಮಾಡುತ್ತಿದ್ದಿರಿ; ಮತ್ತು ಸ್ಫೂಲದೇಹದಲ್ಲಿ ಆಗಾಗ್ಗೆ ಅದರ ಪ್ರತಿಧ್ವನಿ ಹೊರಗೆ ಬರುತ್ತಿತ್ತು.”</p>

<!-- 349-8/0104-->
<p>- ಇದನ್ನು ಕೇಳಿ ಸ್ವಾಮಿಾಜಿ “ಇರಬಹುದು' ಎಂದರು. ಆಮೇಲೆ ಅಮೆರಿಕಾದ ಪ್ರಸ್ತಾಪ ಬಂತು. ಸ್ವಾಮಿಾಜಿ ಹೀಗೆಂದರು: “ಆ ದೇಶದಲ್ಲಿ ಗಂಡಸರಿಗಿಂತಲೂ ಹೆಂಗಸರು ಶಿಕ್ಷಿತರಾದವರು, ವಿಜ್ಞಾನ, ದರ್ಶನ ಇವುಗಳಲ್ಲಿ ಅವರೆಲ್ಲಾ ಪಂಡಿತೆಯರು; ಅದಕ್ಕೋಸ್ಕರವೆ ಅವರು ನನ್ನನ್ನು ಅಷ್ಟು ಗೌರವಿಸುತ್ತಿದ್ದರು. ಗಂಡಸರು ಹಗಲೂ ಇರುಳೂ ದುಡಿಯುತ್ತಾರೆ; ವಿಶ್ರಾಂತಿಗೆ ಅವಕಾಶವಿಲ್ಲ. ಹೆಂಗಸರು ಪಾಠಶಾಲೆಗಳಲ್ಲಿ ಪಾಠಗಳನ್ನು ಹೇಳುವುದು, ಕೇಳುವುದು ಇವುಗಳನ್ನೆಲ್ಲಾ ಮಾಡುತ್ತ ಮಹಾ ಪಂಡಿತೆಯರಾಗಿಬಿಟ್ಟಿದ್ದಾರೆ. ಅಮೆರಿಕಾದಲ್ಲಿ ಯಾವ ಕಡೆ ನೋಡಿದರೂ ಕೇವಲ ಹೆಂಗಸರ ಪಾರುಪತ್ಯವೆ.</p>
<p>ಶಿಷ್ಯ : ಒಳ್ಳೆಯದು, ಮಹಾಶಯರೆ, ಅತಿಪಕ್ಷಪಾತಿಗಳಾದ ಕೈಸ್ತರು ಅಲ್ಲಿ ತಮಗೆ ವಿರೋಧಿಗಳಾಗಲಿಲ್ಲವೆ? * ಸ್ವಾಮಿಜಿ: ಆಗದೆ ಮತ್ತೇನು? ಅಲ್ಲದೆ ಜನರು ನನಗೆ ತುಂಬ ಗೌರವವನ್ನು ತೋರಿಸುವುದಕ್ಕೆ ಆರಂಭಿಸಲು, ಪಾದ್ರಿಗಳು ನನ್ನನ್ನು ಬಲವಾಗಿ ಬೆನ್ನಟ್ಟಿದರು; ನನ್ನ ಮೇಲೆ ಬೇಕಾದಷ್ಟು ಅಪವಾದವನ್ನು ಪತ್ರಿಕೆಗಳಲ್ಲಿ ಬರೆದು ಗದ್ದಲ ಹತ್ತಿಸಿದರು. ಎಷ್ಟೋ ಜನರು ಅದನ್ನು ವಿರೋಧಿಸಬೇಕೆಂದು ನನಗೆ ಹೇಳುತ್ತಿದ್ದರು. ಆದರೆ ನಾನು ಮಾತ್ರ ಸ್ವಲ್ಪವೂ ಒಪ್ಪುತ್ತಿರಲಿಲ್ಲ. ನನ್ನ ದೃಢವಾದ ನಂಬುಗೆ ಏನೆಂದರೆ, ಬರಿಯ ತೀಕ್ಷ್ಯ ಬುದ್ದಿಯಿಂದ ಜಗತ್ತಿನಲ್ಲಿ ಯಾವ ಮಹತ್ಕಾರ್ಯವೂ ಆಗುವುದಿಲ್ಲ. ಆದ್ದರಿಂದಲೇ ಈ ಅಶ್ಲೀಲವಾದ ಕೆಟ್ಟ ಅಪವಾದಗಳನ್ನು ಕಿವಿಗೆ ಹಾಕಿಕೊಳ್ಳದೆ ಮೆಲ್ಲ ಮೆಲ್ಲಗೆ ನನ್ನ ಕೆಲಸವನ್ನು ಮಾಡುತ್ತ ಹೋಗುತ್ತಿದ್ದೆನು. ಅನೇಕ ವೇಳೆ ಯಾರು ನನ್ನ ಮೇಲೆ ಇಲ್ಲದ ಅಪವಾದವನ್ನು ಹೊರಿಸಿದ್ದರೂ ಅವರು ಮನಸ್ಸಿನಲ್ಲಿ ನೊಂದುಕೊಂಡು ನನಗೆ ಶರಣು ಹೋಗುತ್ತಿದ್ದರು ಮತ್ತು ತಾವೇ ಪತ್ರಿಕೆಯಲ್ಲಿ ಪ್ರತಿವಾದ ಮಾಡಿ ಕ್ಷಮೆಯನ್ನು ಬೇಡುತ್ತಿದ್ದರು. ಕೆಲಕೆಲವು ವೇಳೆ ಹೀಗೂ ಆಗಿದೆ: ನನ್ನನ್ನು ಯಾರ ಮನೆಗಾದರೂ ಭೋಜನಕ್ಕೆ ಕರೆದಿದ್ದಾರೆಂದು ಗೊತ್ತಾದರೆ, ಯಾರೋ ನನ್ನ ಮೇಲೆ ಸುಳ್ಳು ಅಪವಾದಗಳನ್ನು ಆ ಮನೆಯವರಿಗೆ ತಿಳಿಸುತ್ತಿದ್ದರು; ಅದನ್ನು ಕೇಳಿ ಅವರು ಮನೆಯ ಬಾಗಿಲನ್ನು ಹಾಕಿಕೊಂಡು ಎಲ್ಲಿಯೋ ಹೊರಟುಹೋಗಿಬಿಡುತ್ತಿದ್ದರು; ನಾನು ಒಪ್ಪಿ ಕೊಂಡಿದ್ದಂತೆ ಹೋಗಿ ನೋಡುತ್ತೇನೆ ! - ಎಲ್ಲವೂ ಬಿಮ್ಮೆನ್ನುತ್ತಿದೆ. ಯಾರೂ ಇಲ್ಲ ! ಆಮೇಲೆ ಕೆಲವು ದಿನದ ಮೇಲೆ ಅವರೇ, ನಿಜವಾದ ವಿಷಯ ತಿಳಿದುಕೊಂಡು, ಮನಸ್ಸಿನಲ್ಲಿ ಪರಿತಾಪಪಟ್ಟುಕೊಂಡು ನನ್ನ ಶಿಷ್ಯರಾಗುವುದಕ್ಕೆ ಬರುತಿದ ರು. ಏನೆಂದು ಕೊಂಡಿದ್ದೀಯಪ್ಪಾ, ಸಂಸಾರದಲ್ಲಿ ಎಲ್ಲಾ ಪ್ರಾಪಂಚಿಕ ಮೋಹವೆ; ನಿಜವಾದ ಸತ್ಸಾಹಸಿಯೂ ಜ್ಞಾನಿಯೂ ಈ ಪ್ರಾಪಂಚಿಕ ಮೋಹದಲ್ಲಿ ಮೈಮರೆತು ಹೋಗುತ್ತಾನೆಯೆ? ಪ್ರಪಂಚ ತನಗೆ ಇಷ್ಟಬಂದದ್ದನ್ನು ಹೇಳಿಕೊಳ್ಳಲಿ, ನನ್ನ ಕರ್ತವ್ಯ ಕಾರ್ಯವನ್ನು ನಾನು ಮಾಡಿಕೊಂಡು ಹೋಗುತ್ತೇನೆ - ಇದೇ ವೀರನ ಕಾರ್ಯವೆಂದು ತಿಳಿದುಕೊ. ಹಾಗಲ್ಲದೆ ಇವನೇನು ಎನ್ನುತ್ತಾನೆ, ಅವನೇನು ಬರೆಯುತ್ತಾನೆ, ಎಂಬಿವುಗಳನ್ನೇ ಹಗಲೂ ಇರುಳೂ ಹಿಡಿದುಕೊಂಡು ಕುಳಿತರೆ, ಪ್ರಪಂಚದಲ್ಲಿ ಯಾವ ಮಹತ್ಕಾರ್ಯವೂ ಆಗುವುದಿಲ್ಲ. ಈ ಶ್ಲೋಕವನ್ನು ಅರಿಯೆಯಾ? -</p>

<!-- 349-8/0105-->

<p>ನಿಂದಂತು ನೀತಿನಿಪುಣಾ ಯದಿ ವಾ ಸ್ತುವಂತು ಲರ್ಕ್ಷಿ ಸಮಾವಿಶತು ಗಚ್ಛತು ವಾ ಯಥೇಷ್ಟಮ್ | ಅದೈವ ವಾ ಮರಣಮಸ್ತು ಯುಗಾಂತರೇ ವಾ ನ್ಯಾಯ್ತಾತ್ ಪಥ: ಪ್ರವಿಚಲಂತಿ ಪದಂ ನ ಧೀರಾಃ || (ಭರ್ತೃಹರಿ; ನೀತಿಶತಕ)</p>
<p>ಜನರು ನಿನ್ನನ್ನು ಸ್ತುತಿಸಲಿ ನಿಂದಿಸಲಿ, ನಿನ್ನ ಮೇಲೆ ಲಕ್ಷ್ಮಿಯ ಕೃಪೆಯಾಗಲಿ ಆಗದಿರಲಿ, ಇಂದೇ ಮರಣವಾಗಲಿ ಮತ್ತೊಂದು ಯುಗದಲ್ಲಿ ಆಗಲಿ, ನ್ಯಾಯವಾದ ಮಾರ್ಗವನ್ನು ಬಿಟ್ಟು ಹೋಗಕೂಡದು. ಎಷ್ಟೆಷ್ಟೋ ಬಿರುಗಾಳಿ ಸುಂಟರಗಾಳಿಗಳನ್ನು ತಟಾಯಿಸಿದ ಮೇಲೆ ಶಾಂತಿ ರಾಜ್ಯವು ದೊರಕುವುದು! ಯಾರಾರು ಎಷ್ಟೆಷ್ಟು ದೊಡ್ಡವರಾಗಿರುತ್ತಾರೆಯೋ ಅವರವರು ಅಷ್ಟಷ್ಟು ಕಠಿನವಾದ ಕಷ್ಟನಿಷ್ಟುರಗಳ ಪರೀಕ್ಷೆಗೆ ಸಿಕ್ಕಿರುತ್ತಾರೆ. ಈ ಪರೀಕ್ಷೆಯೆಂಬ ಒರೆಗಲ್ಲಿನಲ್ಲಿ ಅವರ ಜೀವನವನ್ನು ಉಜ್ಜಿ ನೋಡಿ ಆಮೇಲೆ ಅವರನ್ನು ಜಗತ್ತು ದೊಡ್ಡವರೆಂದು ಒಪ್ಪಿಕೊಳ್ಳುತ್ತದೆ. ಯಾರು ಅಂಜುಬುರುಕರೊ ಕೀಳು ಜನರೊ ಅವರೇ ಸಮುದ್ರದ ಅಲೆಗಳನ್ನು ನೋಡಿ, ತೀರದಲ್ಲಿ ದೋಣಿಯನ್ನು ಮುಳುಗಿಸುವರು. ಮಹಾ ವೀರನಾದವನು ಯಾವುದನ್ನಾದರೂ ಲಕ್ಷ್ಯ ಮಾಡುವನೇನು? ಏನು ಆದರೆ ಅದು ಆಗಿ ಹೋಗಲಿ, ನನ್ನ ಆದರ್ಶವನ್ನು, ಇಷ್ಟವನ್ನು ಸಾಧಿಸಿಯೇ ತೀರಬೇಕು – ಇದೇ ಪುರುಷಕಾರವೆಂಬುದು. ಇದಿಲ್ಲದಿದ್ದರೆ ನೂರು ದೈವದಿಂದಲೂ ನಿನ್ನ ಜಡತ್ವವನ್ನು ಹೋಗಲಾಡಿಸಲಾಗುವುದಿಲ್ಲ.</p>
<p>ಶಿಷ್ಯ : ಆದರೆ ದೈವದ ಮೇಲೆ ಭಾರಹಾಕುವುದು ದೌರ್ಬಲ್ಯದ ಚಿಹ್ನೆಯೆ?</p>
<p>ಸ್ವಾಮಾಜಿ: ದೇವರಲ್ಲಿ ಪೂರ್ಣ ಶರಣಾಗತಿ ಮಾನವಸಾಧನೆಯ ಆತ್ಯಂತಿಕ ಸ್ಥಿತಿ ಎಂದು ಶಾಸ್ತ್ರಗಳು ಹೇಳುತ್ತವೆ. ಆದರೆ ನಮ್ಮ ದೇಶದಲ್ಲಿ ದೈವ ದೈವ ಎಂದುಕೊಳ್ಳುತ್ತಿರುವುದು ಮೃತ್ಯುವಿನ ಚಿಹ್ನೆ, ಮಹಾ ಕಾಪುರುಷತೆಯ ಪರಿಣಾಮ. ಒಬ್ಬ ವಿಚಿತ್ರ ಈಶ್ವರನನ್ನು ಕಲ್ಪಿಸಿಕೊಂಡು ಅವನ ತಲೆಯ ಮೇಲೆ ತಮ್ಮ ದೋಷಗಳನ್ನೆಲ್ಲಾ ಹೊರಿಸುವ ಪ್ರಯತ್ನ ಮಾತ್ರ. ಪರಮಹಂಸರು ಹೇಳುತ್ತಿದ್ದ ಆ ಗೋಹತ್ಯಾಪಾಪದ ಕಥೆಯನ್ನು ಕೇಳಿದ್ದೀಯಷ್ಟೆ?* ಆ ಗೋಹತ್ಯಾಪಾಪವನ್ನು ಕೊನೆಗೆ ತೋಟದ ಯಜಮಾನನೆ ಅನುಭವಿಸಿ ಸಾಯಬೇಕಾಯಿತು. ಈಗಿನ ಕಾಲದಲ್ಲಿ ಎಲ್ಲರೂ 'ಯಥಾ ನಿಯುಕ್ಟೋsಸ್ಮಿ ತಥಾ ಕರೋಮಿ' ಎನ್ನುತ್ತಾ ಪಾಪ ಪುಣ್ಯಗಳೆರಡನ್ನೂ</p>
<p>* ಒಬ್ಬನು ಸುಂದರವಾದ ತೋಟವೊಂದನ್ನು ಬೆಳೆಸಿದ್ದನು. ಒಂದು ದಿನ ಹಸುವೊಂದು ನುಗ್ಗಿ ಅದನ್ನೆಲ್ಲ ಹಾಳು ಮಾಡಿತು. ಯಜಮಾನನಿಗೆ ಕೋಪ ಬಂದು ಹಸುವಿಗೆ ನಾಲ್ಕು ಬಾರಿಸಿದ. ಹಸು ಸತ್ತೇ ಹೋಯಿತು. ಆಗ ತನಗೆ ಬರುವ ಮಹಾ ಪಾಪವನ್ನು ತಪ್ಪಿಸಿಕೊಳ್ಳುವುದಕ್ಕಾಗಿ ಒಂದು ಉಪಾಯ ಹೂಡಿದ. ಕೈಯ ಅಭಿಮಾನ ದೇವತೆ ಇಂದ್ರ. ಆದ್ದರಿಂದ ತಪ್ಪು ಮಾಡಿದವನು ಇಂದ್ರ ಎಂದು ಹೇಳಿಬಿಟ್ಟ. ಇವನ ಕಪಟವನ್ನು ತಿಳಿದ ಇಂದ್ರ ಅವನ ಬಳಿಗೆ ಬ್ರಾಹ್ಮಣ ವೇಷದಲ್ಲಿ ಬಂದ. ಯಜಮಾನನಿಗೆ ಅನೇಕ ಪ್ರಶ್ನೆಗಳನ್ನು ಹಾಕಿ ತೋಟದ ಪ್ರತಿಯೊಂದು ಭಾಗದ ಸೊಗಸಿಗೂ ಆ ಯಜಮಾನನೇ ಕಾರಣ ಎಂಬುದನ್ನು ಅವನ ಬಾಯಿಂದಲೇ ಹೊರಡಿಸಿದ. ಆಗ ಇಂದ್ರನು ಹೇಳಿದ: ''ಅಯ್ಯಾ, ಇಲ್ಲಿನ ಒಳ್ಳೆಯದಲ್ಲ ಆಗಿರುವುದು ನಿನ್ನಿಂದಲೇ. ಆದರೆ ಹಸುವನ್ನು ಕೊಂದವನು ಮಾತ್ರ ಇಂದ್ರ ಅಲ್ಲವೇ?'</p>

<!-- 349-8/0106-->
<p>ಈಶ್ವರನ ತಲೆಯಮೇಲೆ ಹೊರಿಸಿ ಬಿಡುತ್ತಾರೆ. ತಾವೇನೊ ಪದ್ಮ ಪತ್ರದ ಮೇಲಿರುವ ನೀರಿನ ಹಾಗೆ ! ಸರ್ವದಾ ಈ ಭಾವದಲ್ಲಿ ಇರಬಲ್ಲನಾದರೆ ಅವನು ಮುಕ್ತನೇ; ಆದರೆ ಒಳ್ಳೆಯ ಕಾಲದಲ್ಲಿ 'ನಾನು' ಕೆಟ್ಟಕಾಲದಲ್ಲಿ 'ನೀನು'! - ನಿನ್ನ ದೈವನಿರ್ಭರತೆ ವಿಚಿತ್ರ; ಪೂರ್ಣ ಪ್ರೇಮ ಅಥವಾ ಜ್ಞಾನವಿಲ್ಲದಿದ್ದರೆ ನಿರ್ಭರಸ್ಥಿತಿ ಬರಲೇ ಆರದು. ಯಾರಿಗೆ ನಿಜವಾದ ನಿರ್ಭರತೆಯು ಉಂಟಾಗಿದೆಯೊ ಅವರಿಗೆ ಒಳ್ಳೆಯದು ಕೆಟ್ಟದ್ದು ಎಂಬ ಬುದ್ದಿಯೇ ಇರುವುದಿಲ್ಲ - ನಮ್ಮಲ್ಲಿ (ಶ್ರೀರಾಮಕೃಷ್ಣರ ಶಿಷ್ಯರಲ್ಲಿ ) ಈಗ ಇರುವ, ಇಂಥ ಸ್ಥಿತಿಯ ಉಜ್ಜಲ ದೃಷ್ಟಾಂತವೆಂದರೆ - ನಾಗಮಹಾಶಯರು. - ಹೀಗೆಂದು ಹೇಳುತ್ತ ಹೇಳುತ್ತ, ನಾಗಮಹಾಶಯರ ಪ್ರಸ್ತಾವಕ್ಕೆ ಆರಂಭವಾಯಿತು.</p>
<p>ಸ್ವಾಮಿಾಜಿ: ಎಂಥ ಅನುರಾಗಿಯಾದ ಭಕ್ತರು ! ಅಂಥವರು ಮತ್ತೊಬ್ಬ ರಿದ್ದಾರೆಯೆ? ಆಹಾ! ಅವರ ದರ್ಶನವು ಮತ್ತೆ ಆಗುವುದು ಯಾವಾಗ?</p>
<p>ಶಿಷ್ಯ : ಅವರು ಶೀಘ್ರವಾಗಿಯೇ ತಮ್ಮ ದರ್ಶನ ಪಡೆದುಕೊಳ್ಳುವುದಕ್ಕೋಸ್ಕರ ಕಲ್ಕತ್ತಕ್ಕೆ ಬರುತ್ತಾರೆಂದು ಶ್ರೀಮಾತೆ (ನಾಗಮಹಾಶಯರ ಪತ್ನಿ ) ನನಗೆ ಚೀಟಿ ಬರೆದು ಕಳುಹಿಸಿದ್ದಾರೆ.</p>
<p>ಸ್ವಾಮಿಾಜಿ: ಪರಮಹಂಸರು ಅವರನ್ನು ಜನಕರಾಜನೊಡನೆ ಹೋಲಿಸು ತ್ತಿದ್ದರು. ಅಂಥ ಜಿತೇಂದ್ರಿಯನ ದರ್ಶನದ ಮಾತು ಹಾಗಿರಲಿ, ವರ್ತಮಾನವೂ ಕೇಳಿಬರುವುದಿಲ್ಲ. ಅವರ ಸಂಗವನ್ನು ತುಂಬಾ ಮಾಡು. ಪರಮಹಂಸರ ಅಂತರಂಗಕ್ಕೆ ಸೇರಿದವರಲ್ಲಿ ಅವರೂ ಒಬ್ಬರು.</p>
<p>ಶಿಷ್ಯ : ಮಹಾಶಯರೆ, ಆ ಪ್ರಾಂತದಲ್ಲಿ ಅನೇಕರು ಅವರನ್ನು ಹುಚ್ಚರೆನ್ನುತ್ತಾರೆ. ನಾನು ಮಾತ್ರ ಮೊದಲು ದರ್ಶನ ಮಾಡಿದ ದಿವಸದಿಂದಲೂ ಅವರನ್ನು ಮಹಾಪುರುಷರೆಂದು ಮನಸ್ಸಿನಲ್ಲಿ ತಿಳಿದುಕೊಂಡಿದ್ದೇನೆ. ಅವರಿಗೆ ನನ್ನ ಮೇಲೆ ತುಂಬ ವಿಶ್ವಾಸ ಮತ್ತು ಕೃಪೆ. - ಸ್ವಾಮಿಾಜಿ: ಅಂಥ ಮಹಾಪುರುಷನ ಸಂಗವನ್ನು ಪಡೆದುಕೊಂಡಿದ್ದೀಯೆ, ಇನ್ನು ಬೇರೆ ಅಂಜಿಕೆ ಎಂಥಾದ್ದಯ್ಯಾ? ಬಹು ಜನ್ಮಗಳ ತಪಸ್ಸು ಇದ್ದರೇ ಅಂಥ ಮಹಾಪುರುಷರ ಸಂಗವೆಲ್ಲಾ ದೊರಕುವುದು. ನಾಗಮಹಾಶಯರು ಮನೆಯಲ್ಲಿ ಯಾವ ರೀತಿಯಲ್ಲಿ ಇರುತ್ತಾರೆ?</p>
<p>- ಶಿಷ್ಯ : ಮಹಾಶಯರೆ, ಅವರ ಕೆಲಸಕಾರ್ಯಗಳೊಂದನ್ನೂ ನೋಡಿಲ್ಲ. ಕೇವಲ ಅತಿಥಿ ಸೇವೆಯನ್ನು ಮಾಡಿಕೊಂಡು ಇರುತ್ತಾರೆ. ಪಾಲ್‌ಬಾಬುಗಳು ಕೊಡುವ ಕೆಲವು ರೂಪಾಯಿಗಳನ್ನು ಬಿಟ್ಟರೆ ಹೊಟ್ಟೆ ಬಟ್ಟೆಗಳಿಗೆ ಬೇರೆ ಆದಾಯವಿಲ್ಲ; ಆದರೆ ಖರ್ಚುಪಟ್ಟಿಯನ್ನು ನೋಡಿದರೆ ಒಬ್ಬ ದೊಡ್ಡ ಮನುಷ್ಯರ ಮನೆಯಲ್ಲಿ ಹೇಗೊ ಹಾಗೆ ! ಆದರೆ ತಮ್ಮ ಭೋಗಕ್ಕಾಗಿ ಒಂದು ಪಾವಲಿಯ ಖರ್ಚೂ ಇಲ್ಲ - ಅಷ್ಟು ಖರ್ಚೆಲ್ಲವೂ</p>

<!-- 349-8/0107-->

<p>ಕೇವಲ ಪರಸೇವಾರ್ಥವಾಗಿ ಸೇವೆ ಸೇವೆ - ಇದೇ ಅವರ ಜೀವನದ ಮಹಾ ವ್ರತವೆಂದು ತೋರುತ್ತದೆ. ಪ್ರತಿ ಪ್ರಾಣಿಯಲ್ಲಿಯೂ ಆತ್ಮವನ್ನು ದರ್ಶನಮಾಡಿ ಅವರು ಅಭೇದ ಜ್ಞಾನದಿಂದ ಜಗತ್ತಿನ ಸೇವೆಯನ್ನು ಮಾಡುವುದರಲ್ಲಿ ಆಸಕ್ತರಾಗಿದ್ದಾರೆಂದು ತೋರುತ್ತದೆ. ಸೇವೆಗೋಸ್ಕರ ತಮ್ಮ ಶರೀರವನ್ನು ಶರೀರವೆಂದೇ ಎಣಿಸಿಲ್ಲ - ಅದನ್ನು ಮರೆತೇಹೋಗಿರುವಂತೆ ತೋರುತ್ತದೆ. ನಿಜವಾದ ಶರೀರಜ್ಞಾನ ಅವರಿಗೆ ಇದೆಯೊ ಇಲ್ಲವೋ ಆ ವಿಷಯದಲ್ಲಿ ನನಗೆ ಸಂದೇಹ, ತಾವು ಯಾವ ಸ್ಥಿತಿಯನ್ನು ಜ್ಞಾನಾತೀತ ಅವಸ್ಥೆ ಎಂದು ಹೇಳುತ್ತೀರೊ, ಆ ಸ್ಥಿತಿಯಲ್ಲಿಯೇ ಅವರು ಯಾವಾಗಲೂ ಇರುತ್ತಾರೆಂದು ತೋರುತ್ತದೆ.</p>
<p>ಸ್ವಾಮಿಾಜಿ: ಹಾಗಾಗದೇ ಮತ್ತೇನು? ಪರಮಹಂಸರು ಅವರನ್ನು ಎಷ್ಟು ನಂಬುತ್ತಿದ್ದರು! ನಿಮ್ಮ ಪೂರ್ವ ಬಂಗಾಳ ದೇಶದಲ್ಲಿ ಈ ಸಾರಿ ಪರಮಹಂಸರ ಸಹವಾಸಿಯೊಬ್ಬರು ಅವತರಿಸಿದ್ದಾರೆ. ಅವರ ಬೆಳಕಿನಿಂದ ಪೂರ್ವ ಬಂಗಾಳ ದೇಶದಲ್ಲಿ ಬೆಳಕು ಹರಿದಿದೆ.</p>

<!-- 349-8/0108-->
<p>ಅಧ್ಯಾಯ ೧೬ * ಸ್ಥಳ: ಬೇಲೂರು ಮಠ, (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮ ನವೆಂಬರ್. ಸ್ವಾಮಿಜಿ ಕಾಶ್ಮೀರದಿಂದ ಹಿಂತಿರುಗಿ ಬಂದು ಇಂದಿಗೆ ಎರಡು ಮೂರು ದಿನಗಳಾಗಿದ್ದವು. ದೇಹದಲ್ಲಿ ಸ್ವಲ್ಪ ಸ್ವಸ್ಥವಿಲ್ಲ. ಶಿಷ್ಯನು ಮಠಕ್ಕೆ ಬಂದಕೂಡಲೆ ಬ್ರಹ್ಮಾನಂದ ಸ್ವಾಮಿಗಳು 'ಕಾಶ್ಮೀರದಿಂದ ಹಿಂತಿರುಗಿ ಬಂದಾರಭ್ಯ ಸ್ವಾಮಿಾಜಿ ಯಾರೊಡನೆಯೂ ಯಾವ ಮಾತುಕಥೆಯನ್ನೂ ಆಡಿಲ್ಲ ; ಸ್ತಬ್ಧರಾಗಿ ಕುಳಿತು ಬಿಟ್ಟಿದ್ದಾರೆ. ನೀನು ಸ್ವಾಮಿಜಿ ಹತ್ತಿರ ಮಾತುಕಥೆಗಳನ್ನು ಆಡಿ ಅವರ ಮನಸ್ಸನ್ನು ಕೆಳಕ್ಕೆ ಇಳಿಸಲು ಪ್ರಯತ್ನ ಮಾಡಿ ನೋಡು'' ಎಂದರು.</p>
<p>ಶಿಷ್ಯನು ಮೇಲೆ ಸ್ವಾಮಿಾಜಿ ಕೊಠಡಿಗೆ ಹೋಗಿ ನೋಡಿದನು - ಸ್ವಾಮಿಾಜಿ ಮುಕ್ತ ಪದ್ಮಾಸನದಲ್ಲಿ ಪೂರ್ವಮುಖವಾಗಿ ಗಂಭೀರ ಧ್ಯಾನಮಗ್ನರಾಗಿದ್ದಂತೆ ಕುಳಿತು ಕೊಂಡಿದ್ದರು. ಮುಖದಲ್ಲಿ ನಗುವಿಲ್ಲ, ಪ್ರದೀಪ್ ನಯನಗಳಲ್ಲಿ ಬಹಿರ್ಮುಖ ದೃಷ್ಟಿಯಿಲ್ಲ - ಒಳಗೆ ಏನನ್ನೂ ನೋಡುತ್ತಿದ್ದಂತೆ ತೋರುತ್ತಿತ್ತು. ಶಿಷ್ಯನನ್ನು ನೋಡಿದ ಕೂಡಲೆ 'ಬಾರಯ್ಯ, ಕೂತುಕೊ'' ಎಂದರು - ಅಷ್ಟೆ, ಸ್ವಾಮಿಗಳ ಎಡಗಣ್ಣಿನ ಒಳಭಾಗ ಕೆಂಪೇರಿದ್ದದ್ದನ್ನು ನೋಡಿ ಶಿಷ್ಯನು ತಮ್ಮ ಕಣ್ಣಿನ ಒಳಭಾಗವೇಕೆ ಕೆಂಪೇರಿದೆ'' ಎಂದು ಕೇಳಿದನು. ಸ್ವಾಮಿಾಜಿ “ಅದೇನೂ ಆಗಿಲ್ಲ” ಎಂದು ಹೇಳಿ ಪುನಃ ಸ್ಥಿರವಾಗಿ ಕುಳಿತುಕೊಂಡರು. ಬಹಳ ಹೊತ್ತು ಕುಳಿತುಕೊಂಡರೂ ಸ್ವಾಮಿಜಿ ಯಾವ ಮಾತನ್ನೂ ಆಡಲಿಲ್ಲ. ಆಗ ಶಿಷ್ಯನು ಕಳವಳಕೊಂಡು ಸ್ವಾಮಿಾಜಿ ಪಾದಪದ್ಮವನ್ನು ಮುಟ್ಟಿ “ಅಮರನಾಥದಲ್ಲಿ ಏನೇನು ನೋಡಿದರೆ ಅದನ್ನು ನನಗೆ ಹೇಳುವುದಿಲ್ಲವೆ?” ಎಂದನು. ಪಾದಸ್ಪರ್ಶದಿಂದ ಸ್ವಾಮಿಜಿಯವರು ಸ್ವಲ್ಪ ಚಕಿತರಾದರು - ಸ್ವಲ್ಪ ಬಹಿರ್ದೃಷ್ಟಿಯಾದಂತೆ ತೋರಿತು. “ಅಮರನಾಥ ದರ್ಶನದಾರಭ್ಯ ನನ್ನ ಮನಸ್ಸಿನಲ್ಲಿ ಇಪ್ಪತ್ತುನಾಲ್ಕು ಘಂಟೆಯ ಹೊತ್ತೂ ಶಿವನು ತುಂಬಿಕೊಂಡಿರುವಂತಿದೆ; ಏನು ಮಾಡಿದರೂ ಇಳಿದುಬರುವಂತಿಲ್ಲ' ಎಂದರು. ಶಿಷ್ಯನು ಕೇಳಿ ಬೆರಗಾದನು.</p>
<p>ಸ್ವಾಮಿಾಜಿ: ಅಮರನಾಥದಲ್ಲಿಯೂ ಆಮೇಲೆ ಕ್ಷೀರಭವಾನಿ ಮಂದಿರದಲ್ಲಿಯೂ ತುಂಬ ತಪಸ್ಸು ಮಾಡಿದೆ. ಹೋಗಿ ತಂಬಾಕನ್ನು ಸಿದ್ದ ಮಾಡಿಕೊಂಡು ಬಾ. ಎಲ್ಲವನ್ನು ನಿನಗೆ ಹೇಳುತ್ತೇನೆ.</p>
<p>ಶಿಷ್ಯನು ಪ್ರಫುಲ್ಲವಾದ ಮನಸ್ಸಿನಿಂದ ಸ್ವಾಮಿಜಿಯ ಆಜ್ಞೆಯನ್ನು ಶಿರಸಾವಹಿಸಿ ತಂಬಾಕನ್ನು ಸಿದ್ಧಪಡಿಸಿಕೊಟ್ಟನು. ಸ್ವಾಮಿಜಿ ಮೆಲ್ಲ ಮೆಲ್ಲಗೆ ಧೂಮಪಾನ ಮಾಡುತ್ತ ಹೇಳತೊಡಗಿದರು: ಅಮರನಾಥಕ್ಕೆ ಹೋಗುವಾಗ ಪರ್ವತದ ಒಂದು ಕಡಿದಾದ ತಿಟ್ಟನ್ನು ಹತ್ತಿ ಹೋದೆ; ಆ ಮಾರ್ಗದಲ್ಲಿ ಯಾತ್ರಿಕರು ಯಾರೂ ಹೋಗುವುದಿಲ್ಲ; ಬೆಟ್ಟದ ಜನರು ಮಾತ್ರ ಆ ಮಾರ್ಗದಲ್ಲಿ ಹೋಗಿ ಬರುತ್ತಾರೆ. ನನಗೇನೋ ಈ ದಾರಿಯಲ್ಲಿಯೇ</p>
<p>*<span class="en"> C.W, Vol. VII, P129</span></p>

<!-- 349-8/0109-->

<p>ಹೋಗಬೇಕೆಂಬ ಹಟ ಹುಟ್ಟಿತು. ಹಾಗೆಯೇ ಹೊರಟುಹೋದೆ. ಆ ಪ್ರಯತ್ನದಿಂದ ಶರೀರ ಸ್ವಲ್ಪ ಆಯಾಸಗೊಂಡಿದೆ. ಅಲ್ಲಿ ಎಷ್ಟು ಕೊರತವೆಂದರೆ ಮೈಯಲ್ಲಿ ಸೂಜಿ ಚುಚ್ಚಿದಂತಾಗುತ್ತದೆ.</p>
<p>ಶಿಷ್ಯ : ಬೆತ್ತಲೆಯಾಗಿ ಹೋಗಿ ಅಮರನಾಥನನ್ನು ದರ್ಶನ ಮಾಡಬೇಕೆಂದು ಕೇಳಿದ್ದೇನೆ; ಸಂಗತಿ ನಿಜವೇ?</p>
<p>ಸ್ವಾಮಿಾಜಿ: ಹೌದು; ನಾನೂ ಕೌಪೀನವನ್ನು ಮಾತ್ರ ಹಾಕಿಕೊಂಡು ಬೂದಿ ಬಳಿದುಕೊಂಡು ಗುಹೆಯೊಳಕ್ಕೆ ಹೋದೆನು. ಆಗ ಚಳಿ ಸೆಕೆ ಯಾವುದೂ ತೋರಲಿಲ್ಲ. ಆದರೆ ಮಂದಿರದ ಹೊರಕ್ಕೆ ಬಂದಾಗ ಚಳಿಯಿಂದ ಜಡನಾಗಿ ಹೋದೆ.</p>
<p>ಶಿಷ್ಯ: ಪಾರಿವಾಳ ಹಕ್ಕಿಗಳನ್ನು ನೋಡಿದಿರೇನು? ಅಲ್ಲಿ ಚಳಿಯಿಂದ ಯಾವ ಜೀವಜಂತುಗಳೂ ವಾಸಮಾಡುವಂತೆ ಕಾಣಬರುವುದಿಲ್ಲವೆಂದೂ, ಕೇವಲ ಬಿಳಿಯ ಪಾರಿವಾಳ ಪಕ್ಷಿಗಳ ಒಂದು ಹಿಂಡು ಎಲ್ಲಿಂದಲೋ ಆಗಾಗ್ಗೆ ಬರುತ್ತಿರುತ್ತದೆಯೆಂದೂ ಕೇಳಿದ್ದೇನೆ.</p>
<p>ಸ್ವಾಮಿಾಜಿ: ಹೌದು; ಮೂರು ನಾಲ್ಕು ಬಿಳಿಯ ಪಾರಿವಾಳಗಳನ್ನು ನೋಡಿದೆ. ಅವು ಗುಹೆಯಲ್ಲಿರುವವೊ ಇಲ್ಲದಿದ್ದರೆ ಹತ್ತಿರದಲ್ಲಿರುವ ಪರ್ವತದಲ್ಲಿರುವವೋ ಅದನ್ನು ತಿಳಿದುಕೊಳ್ಳಲಾಗಲಿಲ್ಲ. - ಶಿಷ್ಯ; ಮಹಾಶಯರೆ, ಗುಹೆಯಿಂದ ಹೊರಕ್ಕೆ ಬಂದು ಬಿಳಿಯ ಪಾರಿವಾಳದ ಹಕ್ಕಿಗಳನ್ನು ನೋಡಿದರೆ ನಿಜವಾಗಿಯೂ ಶಿವದರ್ಶನವಾಯಿತೆಂದು ಅರ್ಥ ಎಂದು ಜನರು ಹೇಳುವುದನ್ನು ಕೇಳಿದ್ದೇನೆ.</p>
<p>- ಸ್ವಾಮಿಾಜಿ: ಪಾರಿವಾಳಗಳನ್ನು ನೋಡಿದರೆ ಯಾವ ಉದ್ದೇಶವನ್ನಿಟ್ಟುಕೊಂಡು ಹೋಗಿರುತ್ತಾನೆಯೋ ಅದು ಈಡೇರುತ್ತದೆಯೆಂದು ಕೇಳಿದ್ದೇನೆ. - ಅನಂತರದಲ್ಲಿ ಸ್ವಾಮಿಜಿಯವರು ಯಾತ್ರಿಕರೆಲ್ಲಾ ಬರುವ ರಸ್ತೆಯಿಂದಲೇ ಶ್ರೀನಗರಕ್ಕೆ ಬಂದರು. ಶ್ರೀನಗರಕ್ಕೆ ಹಿಂತಿರುಗಿ ಬಂದ ಸ್ವಲ್ಪ ದಿನಕ್ಕೆ ಕ್ಷೀರಭವಾನಿಯ ದರ್ಶನ ಮಾಡುವುದಕ್ಕೆ ಹೋದರು ಮತ್ತು ಏಳು ದಿನ ಅಲ್ಲಿದ್ದುಕೊಂಡು ದೇವಿಯನ್ನು ಉದ್ದೇಶಿಸಿ ಹಾಲಿನಿಂದ ಪೂಜೆ ಮತ್ತು ಹೋಮ ಮಾಡಿದರು. ಪ್ರತಿನಿತ್ಯವೂ ಒಂದು ಮಣ ಹಾಲನ್ನು ನೈವೇದ್ಯ ಮಾಡುತ್ತಲೂ ಇದ್ದರು. ಒಂದು ದಿನ ಪೂಜೆ ಮಾಡುತ್ತ ಮಾಡುತ್ತ, ಸ್ವಾಮಿಜಿ ಮನಸ್ಸಿಗೆ ಬಂದದ್ದೇನೆಂದರೆ, 'ಭವಾನೀಮಾತೆ ನಿಜವಾಗಿಯೂ ಇಲ್ಲಿ ಎಷ್ಟು ಕಾಲದಿಂದ ಇದ್ದಾಳೆ ! ಹಿಂದೆ ಯವನರು ಬಂದು ಅವಳ ಮಂದಿರವನ್ನು ಧ್ವಂಸಮಾಡಿ ಹೋದರು: ಆದರೂ ಆಗಿನವರು ಏನನ್ನೂ ಮಾಡಲಿಲ್ಲ. ಆಹಾ! ನಾನು ಆಗ ಇದ್ದಿದ್ದರೆ ಅದನ್ನೆಲ್ಲಾ ಸುಮ್ಮನೆ ನೋಡಿಕೊಂಡಿರುತ್ತಿದ್ದೆನೆ?'' - ಹೀಗೆಂದು ಭಾವಿಸಿಕೊಳ್ಳುತ್ತ ಅವರ ಮನಸ್ಸಿಗೆ ದುಃಖದಿಂದಲೂ ಸ್ಟೋಭೆಯಿಂದಲೂ ತುಂಬ ನೋವಾಗಲು, ಮಾತೆಯು ಹೀಗೆಂದು ಹೇಳಿದ್ದು ಸ್ಪಷ್ಟವಾಗಿ ಕೇಳಿಸಿತು: “ನನ್ನ ಇಚ್ಛಾನುಸಾರವಾಗಿಯೆ ಯವನರು ನಾಶ ಮಾಡಿದರು. ನಾನು ಪಾಳು ದೇವಾಲಯದಲ್ಲಿ</p>

<!-- 349-8/0110-->
<p>ವಾಸಮಾಡಬೇಕೆಂದು ನನ್ನ ಇಷ್ಟ, ಮನಸ್ಸು ಬಂದರೆ ಈಗ ಇಲ್ಲಿ ಏಳು ಅಂತಸ್ತಿನ ಬಂಗಾರದ ಮಂದಿರವನ್ನು ಎಬ್ಬಿಸಲಾರೆನೇನು ? ನೀನು ಏನು ಮಾಡಬಲ್ಲೆ? ನಿನ್ನನ್ನು ನಾನು ರಕ್ಷಿಸುವೆನೊ ಅಥವಾ ನನ್ನನ್ನು ನೀನು ರಕ್ಷಿಸುವೆಯೊ?” ಸ್ವಾಮಿಾಜಿ ಈ ದೇವವಾಣಿಯನ್ನು ಕೇಳಿದಾರಭ್ಯ ನಾನು ಯಾವ ಸಂಕಲ್ಪವನ್ನೂ ಮಾಡಿಕೊಂಡಿಲ್ಲ. ಮಠಗಿಠಗಳನ್ನು ಮಾಡುವ ಸಂಕಲ್ಪವನ್ನೆಲ್ಲಾ ತ್ಯಜಿಸಿಬಿಟ್ಟಿದ್ದೇನೆ; ಮಾತೆಗೆ ಏನು ಇಷ್ಟವೋ ಅದೇ ಆಗಲಿ ಎಂದರು. ಶಿಷ್ಯನು ಬೆರಗಾಗಿ, ಅವರೇ ಒಂದು ದಿನ ನೀನು ನೋಡುವುದು ಕೇಳುವುದು ಎಲ್ಲಾ ನಿನ್ನೊಳಗೆ ಇರುವ ಆತ್ಮ ಪ್ರತಿಧ್ವನಿ ಮಾತ್ರ; ಹೊರಗೆ ಏನೂ ಇಲ್ಲ' ಎಂದು ಹೇಳಿರಲಿಲ್ಲವೆ ಎಂದು ಯೋಚಿಸಿಕೊಂಡು, ಮಹಾಶಯರೆ, ತಾವೇ ಹೇಳಿದ್ದೀರಲ್ಲಾ ಈ ದೇವವಾಣಿಗಳೆಲ್ಲಾ ನಮ್ಮ ಅಂತರಂಗದ ಭಾವದ ಬಾಹ್ಯ ಪ್ರತಿಧ್ವನಿ ಮಾತ್ರ ಎಂಬುದಾಗಿ ಎಂದು ಸ್ಪಷ್ಟವಾಗಿ ಕೇಳಿಬಿಟ್ಟನು.</p>
<p>ಸ್ವಾಮಿಾಜಿ ಗಂಭೀರವಾಗಿ ಹೇಳಿದ್ದೇನೆಂದರೆ - ಅದು ಒಳಗಿನದೆ ಆಗಲಿ ಹೊರಗಿನದೆ ಆಗಲಿ, ನೀನು ನನ್ನ ಹಾಗೆ ನಿನ್ನ ಕಿವಿಗಳಿಂದಲೇ ಇಂಥ ಅಶರೀರವಾಣಿಯನ್ನು ಕೇಳಿದ್ದರೆ, ಅದು ಸುಳ್ಳೆಂದು ಹೇಳುತ್ತಿದ್ದೆಯೇನು? ದೈವವಾಣಿಯು ನಿಜವಾಗಿಯೂ ಕೇಳಿಸುತ್ತದೆ; ನಾವು ಮಾತುಕಥೆಗಳನ್ನಾಡುತ್ತಿದ್ದೇವಲ್ಲಾ ಹಾಗೆಯೆ ಕೇಳಿಸುತ್ತದೆ.”</p>
<p>ಶಿಷ್ಯನು ಎರಡನೆಯ ಮಾತನಾಡದೆ ಸ್ವಾಮಿಗಳ ಮಾತನ್ನು ಶಿರಸಾವಹಿಸಿಕೊಂಡನು; ಏಕೆಂದರೆ ಸ್ವಾಮಿಗಳ ಮಾತಿನಲ್ಲಿ ಇಂಥ ಒಂದು ಅದ್ಭುತಶಕ್ತಿ ಇತ್ತು. ಅದನ್ನು ಒಪ್ಪದೆ ಇರುವುದಕ್ಕೆ ಆಗುತ್ತಿರಲಿಲ್ಲ - ಯುಕ್ತಿ ತರ್ಕಗಳೆಲ್ಲ ಎಲ್ಲಿಯೋ ಕೊಚ್ಚಿಹೋಗಿ ಬಿಡುತ್ತಿದ್ದವು.</p>
<p>ಶಿಷ್ಯನು ಈಗ ಪ್ರೇತಾತ್ಮಗಳ ಪ್ರಸ್ತಾವವನ್ನೆತ್ತಿ ಮಹಾಶಯರೆ, ಭೂತ ಪ್ರೇತಗಳ ವಿಚಾರವನ್ನು ಕೇಳಿದ್ದೇವೆಯಲ್ಲಾ - ಶಾಸ್ತ್ರದಲ್ಲಿಯೂ ಮೇಲಿಂದ ಮೇಲೆ ಅದರ ಸಮರ್ಥನೆ ಕಂಡುಬರುತ್ತದೆಯಲ್ಲಾ - ಅವೆಲ್ಲಾ ನಿಜವಾಗಿಯೂ ಇವೆಯೇ ಎಂದನು.</p>
<p>ಸ್ವಾಮಾಜಿ: ನಿಜವಲ್ಲದೆ ಮತ್ತೇನು? ನೀನು ಯಾವುದನ್ನು ನೋಡಿಲ್ಲವೋ ಅದು ನಿಜವಲ್ಲವೇನು? ನಿನ್ನ ದೃಷ್ಟಿಯಿಂದಾಚೆಗೆ ಎಷ್ಟು ಲಕ್ಷಾಂತರ ಬ್ರಹ್ಮಾಂಡಗಳು ಎಷ್ಟು ದೂರದಲ್ಲಿ ತಿರುಗುತ್ತಿವೆ ! ನೀನು ನೋಡಲಾರದ್ದರಿಂದ ಅವುಗಳೇ ಇಲ್ಲವೇನು? ಆದರೆ ಈ ಭೂತಗಳ ವಿಚಾರಕ್ಕೆ ಮನಸ್ಸು ಕೊಡಬೇಡ - ಭೂತ ಪ್ರೇತಗಳೇನೊ ಇವೆಯೆಂದು ಇಟುಕೊ, ನಿನ್ನ ಕೆಲಸವೇನೆಂದರೆ, ಈ ಶರೀರ ಮಧ್ಯದಲಿ ರುವ ಆತ ವನು ಪ್ರತ್ಯಕ ಮಾಡಿಕೊಳ್ಳಬಲ್ಲೆಯಾದರೆ, ಭೂತಪ್ರೇತಗಳು ನಿನ್ನ ದಾಸಾನುದಾಸರಾಗಿಬಿಡುವುವು.</p>
<p>ಶಿಷ್ಯ : ಆದರೆ, ಮಹಾಶಯರೆ, ಅವುಗಳನ್ನು ನೋಡಿದರೆ ಪುನರ್ಜನ್ಮಾದಿಗಳಲ್ಲಿ ತುಂಬಾ ನಂಬಿಕೆಯುಂಟಾಗಿ ಪರಲೋಕದಲ್ಲಿ ಅಪನಂಬಿಕೆ ತಪ್ಪಿಹೋಗುವುದೆಂದು ತೋರುತ್ತದೆ.</p>
<p>ಸ್ವಾಮಿಾಜಿ: ನೀವೋ ಮಹಾಶೂರರು; ನಿಮ್ಮಂಥವರು ಭೂತ ಪ್ರೇತಗಳನ್ನು ನೋಡಿ ಪರಲೋಕದಲ್ಲಿ ದೃಢವಾದ ನಂಬಿಕೆಯನ್ನಿಟ್ಟುಕೊಳ್ಳಬೇಕೇನು? ಇಷ್ಟು ಶಾಸ್ತ್ರ</p>

<!-- 349-8/0111-->

<p>ವಿಜ್ಞಾನಗಳನ್ನು ಓದಿದ್ದೀರಿ - ಈ ವಿರಾಟ್ ವಿಶ್ವದ ಎಷ್ಟೋ ಗೂಢತತ್ತ್ವಗಳನ್ನು ತಿಳಿದುಕೊಂಡಿದ್ದೀರಿ - ಇದರ ಮೇಲೆಯೂ ಆತ್ಮಜ್ಞಾನವನ್ನು ಪಡೆಯುವುದಕ್ಕಾಗಿ ಭೂತಪ್ರೇತಗಳನ್ನು ನೋಡಬೇಕೆ ? ಛಿ ಛಿ !</p>
<p>ಶಿಷ್ಯ : ಒಳ್ಳೆಯದು, ಮಹಾಶಯದೆ, ತಾವು ಭೂತಪ್ರೇತಗಳನ್ನು ಯಾವಾಗಲಾದರೂ ಕಣ್ಣಾರೆ ನೋಡಿದ್ದೀರಾ?</p>
<p>ಸ್ವಾಮೀಜಿ ಹೇಳಿದ್ದೇನೆಂದರೆ - ಅವರ ಬಂಧುವರ್ಗಕ್ಕೆ ಸೇರಿದ ಯಾರೋ ಒಬ್ಬರು ಪಿಶಾಚಿಯಾಗಿ ಅವರಿಗೆ ಆಗಾಗ್ಗೆ ಕಾಣಿಸಿಕೊಳ್ಳುತ್ತಿದ್ದರು. ಅದು ಆಗಾಗ್ಗೆ ದೂರ ಪ್ರದೇಶದಿಂದ ವರ್ತಮಾನಗಳನ್ನೂ ತರುತ್ತಿತ್ತಂತೆ. ಆದರೆ ಪರೀಕ್ಷೆ ಮಾಡಿ ನೋಡಿದಾಗ ಅದರ ಮಾತು ಎಲ್ಲಾ ಸಮಯದಲ್ಲಿಯೂ ನಿಜವಾಗುತ್ತಿರಲಿಲ್ಲವಂತೆ. ಆಮೇಲೆ ಯಾವುದೋ ಒಂದು ತೀರ್ಥಕ್ಷೇತ್ರಕ್ಕೆ ಹೋಗಿ “ಅದು ಮುಕ್ತಿ ಪಡೆಯಲಿ' ಎಂದು ಪ್ರಾರ್ಥನೆ ಮಾಡಿದಾರಭ್ಯ ಪುನಃ ಕಂಡು ಬಂದಿಲ್ಲವಂತೆ.</p>
<p>ಶಿಷ್ಯನು ಈಗ ಶ್ರಾದ್ಧಾದಿಗಳಿಂದ ಪ್ರೇತಾತ್ಮಕ್ಕೆ ತೃಪ್ತಿಯಾಗುತ್ತದೆಯೆ ಇಲ್ಲವೆ ಎಂದು ಕೇಳಲು, ಸ್ವಾಮಿಜಿ “ಅದು ಸ್ವಲ್ಪವೂ ಅಸಂಭವವಲ್ಲ' ಎಂದರು. ಶಿಷ್ಯನು ಈ ವಿಷಯದಲ್ಲಿ ಯುಕ್ತಿ ಪ್ರಮಾಣಗಳನ್ನು ಅಪೇಕ್ಷಿಸಲು, ಸ್ವಾಮಿಾಜಿ “ನಿನಗೆ ಒಂದು ದಿನ ಈ ವಿಷಯವನ್ನು ಚೆನ್ನಾಗಿ ತಿಳಿಸಿಕೊಡುತ್ತೇನೆ. ಶ್ರಾದ್ಧಾದಿಗಳಿಂದ ಪ್ರೇತಾತ್ಮಗಳಿಗೆ ತೃಪ್ತಿಯಾಗುವುದೆಂಬುದಕ್ಕೆ ಬೇಕಾದಷ್ಟು ಯುಕ್ತಿಗಳಿವೆ. ಇಂದು ನನಗೆ ದೇಹಸ್ಥಿತಿ ಸರಿಯಾಗಿಲ್ಲ, ಇನ್ನೊಂದು ದಿನ ಅದನ್ನು ತಿಳಿಸಿಕೊಡುತ್ತೇನೆ' ಎಂದು ಹೇಳಿದರು. ಆದರೆ ಸ್ವಾಮಿಗಳಿಗೆ ಈ ಪ್ರಶ್ನೆ ಹಾಕುವುದಕ್ಕೆ ಶಿಷ್ಯನು ಈ ಜನ್ಮದಲ್ಲಿ ಪುನಃ ಅವಕಾಶವನ್ನು ಪಡೆಯಲಿಲ್ಲ.</p>

<!-- 349-8/0112-->
<p>ಅಧ್ಯಾಯ ೧೭ * ಸ್ಥಳ : ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮ ನವೆಂಬರ್.</p>
<p>ಬೇಲೂರಿನ ನೀಲಾಂಬರ ಬಾಬುವಿನ ತೋಟದಲ್ಲಿಯೇ ಈಗಲೂ ಮಠ ಇದೆ. ಮಾರ್ಗಶೀರ್ಷಮಾಸ ಕೊನೆಯ ಭಾಗ; ಸ್ವಾಮಿಾಜಿ ಈಗ ಸಂಸ್ಕೃತ ಶಾಸ್ತ್ರಾದಿ ವ್ಯಾಸಂಗದಲ್ಲಿ ವಿಶೇಷ ತತ್ಪರರಾಗಿದ್ದಾರೆ. “ಆಚಂಡಾಲಾಪ್ರತಿಹತರಯೋ' ಮುಂತಾದ ಎರಡು ಶ್ಲೋಕಗಳನ್ನು ಅವರು ಈ ಕಾಲದಲ್ಲಿಯೇ ರಚಿಸಿದರು. ಇಂದು ಸ್ವಾಮೀಜಿ “ಓಂ ಹೀಂ ಋತಂ”* * ಮುಂತಾದ ಸ್ತೋತ್ರವನ್ನು ರಚಿಸಿ ಶಿಷ್ಯನ ಕೈಯಲ್ಲಿ ಕೊಟ್ಟು “ನೋಡು ಇದರಲ್ಲಿ ಛಂದೋಭಂಗ ಮುಂತಾದ ದೋಷಗಳೇನಾದರೂ ಇವೆಯೋ ಏನೋ'' ಎಂದು ಹೇಳಿದರು. ಶಿಷ್ಯನು ತೆಗೆದುಕೊಂಡು ಅದರ ಒಂದು ಪ್ರತಿಯನ್ನು ಮಾಡಿಕೊಂಡನು.</p>
<p>ಸ್ವಾಮಿಾಜಿ ಈ ಸ್ತೋತ್ರವನ್ನು ರಚಿಸಿದ ದಿವಸ ಅವರ ನಾಲಗೆಯಲ್ಲಿ ಸರಸ್ವತಿಯ ಆರೂಢಳಾಗಿದ್ದಂತಿತ್ತು. ಶಿಷ್ಯನೊಡನೆ ನಿರರ್ಗಳವಾಗಿ ಸುಲಲಿತವಾದ ಸಂಸ್ಕೃತ ಭಾಷೆಯಲ್ಲಿ ಸುಮಾರು ಎರಡು ಗಂಟೆಯ ಹೊತ್ತು ಮಾತನಾಡಿದರು ! ಇಷ್ಟು ಸುಲಲಿತವಾದ ವಾಕ್ಯವಿನ್ಯಾಸವನ್ನು ಶಿಷ್ಯನು ಮಹಾ ಮಹಾ ಪಂಡಿತರ ಬಾಯಲ್ಲಿಯೂ ಯಾವಾಗಲೂ ಕೇಳಿಲ್ಲ.</p>
<p>ಅದು ಹೇಗಾದರೂ ಇರಲಿ, ಶಿಷ್ಯನು ಸ್ತೋತ್ರವನ್ನು ನಕಲು ಮಾಡಿಕೊಂಡ ಮೇಲೆ ಸ್ವಾಮಿಜಿ “ನೋಡು, ಭಾವದಲ್ಲಿ ತನ್ಮಯನಾಗಿ ಬರೆಯುತ್ತ ಇರುವಾಗ ಆಗಾಗ್ಗೆ ವ್ಯಾಕರಣ ದೋಷಗಳು ಆಗುವುದುಂಟು. ಅದಕ್ಕೋಸ್ಕರವೇ ನೋಡಿ ಕೇಳಿ ಮಾಡಬೇಕೆಂದು ನಿನಗೆ ಹೇಳುವುದು' ಎಂದರು.</p>
<p>ಶಿಷ್ಯ : ಮಹಾಶಯರೆ, ಅವೆಲ್ಲಾ ದೋಷಗಳಲ್ಲ - ಅವು ಆರ್ಷ ಪ್ರಯೋಗ</p>
<p>ಸ್ವಾಮಿಾಜಿ: ನೀನೇನೋ ಹೇಳುತ್ತೀಯೆ; ಆದರೆ ಇತರರು ಯಾತಕ್ಕೆ ಹಾಗೆ ತಿಳಿದುಕೊಂಡಾರು? ಆ ದಿನ 'ಹಿಂದೂ ಧರ್ಮವೆಂದರೇನು ?' ಎಂದು ಒಂದು ಪ್ರಬಂಧವನ್ನು ಬಂಗಾಳಿಯಲ್ಲಿ ಬರೆದೆ - ಅದನ್ನು ನಿಮ್ಮಲ್ಲಿಯೇ ಕೆಲವರು ನೋಡಿ ಕಠಿಣವಾದ ಬಂಗಾಳಿ ಎಂದಿರಿ, ಸಕಲ ಪದಾರ್ಥಗಳ ಹಾಗೆ ಭಾಷೆ ಮತ್ತು ಭಾವಗಳೂ</p>
<p>*<span class="en"> C.W, Vol. VII, P 132</span></p>
<p>** ಈ ಘಟನೆಯಾದ ನಾಲ್ಕು ಐದು ದಿನಗಳಾದ ಮೇಲೆ ಸ್ವಾಮಿಗಳು ಒಂದು ದಿನ ಶಿಷ್ಯನನ್ನು ಆ ಸ್ತೋತ್ರದಲ್ಲಿ ಏನಾದರೂ ತಿದ್ದಬೇಕಾಗಿತ್ತೆ?' ಎಂದು ಕೇಳಿದರು. ಅದಕ್ಕೆ ಉತ್ತರವಾಗಿ ತಾನು ಅದನ್ನು ಇನ್ನೂ ಚೆನ್ನಾಗಿ ಓದಿ ನೋಡಿರಲಿಲ್ಲವೆಂದು ಶಿಷ್ಯನು ಹೇಳಿದನು. ಆಮೇಲೆ ಈ ಸ್ತೋತ್ರದ ಮೂಲ ಪ್ರತಿಯನ್ನು ಮಠದಲ್ಲಿ ಬಹುವಾಗಿ ಹುಡುಕಿದರೂ ಸಿಕ್ಕದೆ ಇದ್ದದ್ದರಿಂದ 'ಓಂ ಕ್ರೀಂ ಋತಂ' ಸ್ತೋತ್ರವು ಹೋಗಿಬಿಡುವಂತಿತ್ತು. ಶಿಷ್ಯನ ಹತ್ತಿರವಿದ್ದ ಪ್ರತಿಯು, ಸ್ವಾಮಿಗಳ ಸ್ವರೂಪ ಸಂವರಣವಾದ ಸುಮಾರು ನಾಲ್ಕು ವರ್ಷಗಳ ಮೇಲೆ, ಶಿಷ್ಯನ ಹಳೆಯ ಕಾಗದಗಳನ್ನು ಹುಡುಕುತ್ತಿರುವಾಗ ಸಿಕ್ಕಿತು. ಅನಂತರ ಅದು “ಉದ್ಯೋಧನ'ದಲ್ಲಿ ಮೊದಲು ಮುದ್ರಿತವಾಯಿತು.</p>

<!-- 349-8/0113-->

<p>ಕಾಲಕ್ರಮದಲ್ಲಿ ನೂತನತ್ವವಿಲ್ಲದೆ ಹೋಗುವುದೆಂದು ನನ್ನ ಅಭಿಪ್ರಾಯ. ದೇಶದಲ್ಲಿ ಹಾಗೇ ಆಗಿದೆ ಎಂದು ನನಗೆ ತೋರುತ್ತದೆ. ಭಾಷೆ ಮತ್ತು ಭಾವಗಳಲ್ಲಿ ಪರಮಹಂಸರ ಆಗಮನದಿಂದ ಹೊಸತಾಗಿ ಪ್ರವಾಹ ಉಕ್ಕಿಬಂದಂತಾಗಿದೆ. ಈಗ ಎಲ್ಲವೂ ಹೊಸ ಅಚ್ಚಿನಲ್ಲಿ ತಯಾರಾಗಬೇಕಾಗಿದೆ. ನೂತನ ಪ್ರತಿಭೆಯ ಮುದ್ರೆಯನ್ನು ಹಾಕಿ ಎಲ್ಲಾ ವಿಷಯಗಳನ್ನೂ ಪ್ರಚಾರ ಮಾಡಬೇಕಾಗಿದೆ. ಇದನ್ನೇ ನೋಡು - ಹಿಂದಿನ ಕಾಲದ ಸಂನ್ಯಾಸಿಗಳ ಕಾರ್ಯಕ್ರಮಗಳೆಲ್ಲಾ ಹೇಗೆ ಬದಲಾಯಿಸಿ ಈಗ ಹೊಸ ಮಾದರಿಯಾಗಿ ಬಿಟ್ಟಿವೆ. ಸಮಾಜ ಇದಕ್ಕೆ ವಿರುದ್ಧವಾಗಿ ಬೇಕಾದಷ್ಟು ಪ್ರತಿವಾದಿಸಿಯೂ ಇದೆ. ಆದರೆ ಅದರಿಂದ ಆಗುವುದೇನು? - ಏನೂ ಆಗುವುದಿಲ್ಲ. ನಾವೇನು ಅದಕ್ಕೆ ಹೆದರುತ್ತೇವೆಯೆ? ಈಗ ಸಂನ್ಯಾಸಿಗಳೆಲ್ಲಾ ದೂರದಲ್ಲಿ ದೇಶಾಂತರಗಳಿಗೆ ಪ್ರಚಾರಕಾರ್ಯಕ್ಕೋಸ್ಕರ ಹೋಗಬೇಕಾಗಿದೆ - ಬೂದಿ ಬಳಿದುಕೊಂಡು ಅರ್ಧ ಮೈಯನ್ನು ಬಿಟ್ಟುಕೊಂಡು ಹಿಂದಿನ ಸಂನ್ಯಾಸಿಗಳ ವೇಷಭೂಷಣಗಳಿಂದ ಹೋದರೆ ಜಹಜಿನಲ್ಲಿಯೇ ಕೂರಿಸಿಕೊಳ್ಳುವುದಿಲ್ಲ. ಈ ವೇಷದಿಂದ ಹೇಗೋ ಆ ದೇಶಕ್ಕೆ ತಲುಪಿದರೂ ಅಂಢವನು ಬಂದೀಖಾನೆಯಲ್ಲಿರಬೇಕಾಗುವುದು. ದೇಶದ ನಾಗರಿಕತೆಗೂ ಕಾಲಕ್ಕೂ ಅನುಸಾರವಾಗಿ ಎಲ್ಲಾ ವಿಷಯಗಳಲ್ಲಿಯೂ ಸ್ವಲ್ಪ ಸ್ವಲ್ಪ ಬದಲಾವಣೆ ಮಾಡಿಕೊಳ್ಳಬೇಕು. ಇನ್ನು ಮೇಲೆ ಬಂಗಾಳಿ ಭಾಷೆಯಲ್ಲಿ ಪ್ರಬಂಧಗಳನ್ನು ಬರೆಯೋಣವೆಂದು ಮನಸ್ಸಿನಲ್ಲಿ ಮಾಡಿಕೊಂಡಿದ್ದೇನೆ. ಸಾಹಿತ್ಯ ಲೇಖಕರು ಪ್ರಾಯಶಃ ಅವುಗಳನ್ನು ನೋಡಿ ಆಕ್ಷೇಪಣೆ ಮಾಡಬಹುದು. ಮಾಡಿಕೊಂಡು ಹೋಗಲಿ - ಆದರೆ ನಾನು ಬಂಗಾಳಿ ಭಾಷೆಯನ್ನು ಹೊಸ ಅಚ್ಚಿನಲ್ಲಿ ಹಾಕಿ ತೆಗೆದು ಇಡಲು ಯತ್ನ ಮಾಡುತ್ತೇನೆ. ಈಗಿನ ಬಂಗಾಳಿ ಲೇಖಕರು ಬರೆಯುವುದಕ್ಕೆ ಹೊರಟರೆ ತುಂಬಾ ಕ್ರಿಯಾಪದ ಉಪಯೋಗಮಾಡುತ್ತಾರೆ. ಇದರಿಂದ ಭಾಷೆಗೆ ಬಿಗಿ ಬರುವುದಿಲ್ಲ. ವಿಶೇಷಣಗಳಿಂದ ಭಾವಗಳನ್ನು ವ್ಯಕ್ತಪಡಿಸುವುದಾದರೆ ಭಾಷೆಗೆ ತುಂಬಾ ಬಿಗಿ ಬರುತ್ತದೆ. ಇನ್ನು ಮೇಲೆ ಹೀಗೆ ಬರೆಯುವುದಕ್ಕೆ ಪ್ರಯತ್ನ ಮಾಡು ನೋಡೋಣ. 'ಉದ್ಯೋಧನ'ದಲ್ಲಿ ಇಂಥ ಭಾಷೆಯಿಂದ ಪ್ರಬಂಧಗಳನ್ನು ಬರೆಯುವುದಕ್ಕೆ ಪ್ರಯತ್ನ ಮಾಡಿ, ಭಾಷೆಯಲ್ಲಿ ಕ್ರಿಯಾಪದಗಳ ಅರ್ಥವನ್ನು ನೀನು ಬಲ್ಲೆಯಾ? ಇದರಿಂದ ಭಾವಕ್ಕೆ ವಿರಾಮ ಬರುವುದು. ಆದ್ದರಿಂದ ಭಾಷೆಯಲ್ಲಿ ಕ್ರಿಯಾಪದಗಳನ್ನು ಹೆಚ್ಚಾಗಿ ಉಪಯೋಗಿಸುವುದು ದೊಡ್ಡ ದೊಡ್ಡ ನಿಟ್ಟುಸಿರುಗಳನ್ನು ಬಿಡುವಹಾಗೆ ದುರ್ಬಲತೆಯ ಚಿಹ್ನೆ ಮಾತ್ರ. ಹೀಗೆ ಮಾಡಿದರೆ ಭಾಷೆಗೆ ಉಸಿರೇ ಇಲ್ಲವೆನ್ನಿಸುತ್ತದೆ. ಅದಕ್ಕೋಸ್ಕರವೆ ಬಂಗಾಳಿ ಭಾಷೆಯಲ್ಲಿ ಚೆನ್ನಾಗಿ ಉಪನ್ಯಾಸ ಕೊಡುವುದ ಕ್ಕಾಗುವುದಿಲ್ಲ. ಭಾಷೆಯ ಮೇಲೆ ಯಾರಿಗೆ ಸಾಮರ್ಥ್ಯ ಇರುವುದೋ ಅವರು ಅಷ್ಟು ಬೇಗ ಬೇಗ ಭಾವಗಳನ್ನು ನಿಲ್ಲಿಸಿಬಿಡುವುದಿಲ್ಲ. ಅನ್ನ ಸಾರನ್ನು ತಿಂದು ನಿಮ್ಮ ಶರೀರ ಹೇಗೆ ಬಿಗಿಯಿಲ್ಲದೆ ಹೋಗಿದೆಯೊ, ಅದರ ಹಾಗೆಯೆ ಭಾಷೆಯೂ ಆಗಿಬಿಟ್ಟಿದೆ. ಆಹಾರ ನಡೆ ನುಡಿ ಭಾವ ಭಾಷೆ ಇವುಗಳಲ್ಲಿ ತೇಜಸ್ಸನ್ನು ತರಬೇಕು; ಎಲ್ಲಾ ಕಡೆಯಲ್ಲಿಯೂ ಪ್ರಾಣ ವಿಸ್ತ್ರತವಾಗಬೇಕು - ಎಲ್ಲಾ ರಕ್ತನಾಳದಲ್ಲಿಯೂ ಒಂದು ವಿಧವಾದ ಪಾಣ ಸಂಚಲನೆ ಅನುಭವಕ್ಕೆ ಬರುವಂತೆ ಮಾಡಬೇಕು. ಹಾಗಾದರೇನೆ, ಈ ಘೋರ ಜೀವನ ಸಂಗ್ರಾಮದಲ್ಲಿ ನಮ್ಮ ದೇಶದ ಜನರು ಬದುಕಿ</p>

<!-- 349-8/0114-->
<p>ಬರಬಲ್ಲರು. ಇಲ್ಲದಿದ್ದರೆ, ಸ್ವಲ್ಪದರಲ್ಲಿಯೆ, ಬಹು ಶೀಘ್ರವಾಗಿ ಈ ದೇಶ ಮತ್ತು ಜನಾಂಗಗಳು ಮೃತ್ಯು ಚ್ಛಾಯೆಯಲ್ಲಿ ಸೇರಿಹೋಗುವುವು.</p>
<p>ಶಿಷ್ಯ : ಮಹಾಶಯರೆ, ಬಹುಕಾಲದಿಂದ ಈ ದೇಶದ ಜನರ ಸ್ವಭಾವವೇ ಒಂದು ವಿಧವಾಗಿಬಿಟ್ಟಿದೆ; ಅದನ್ನು ಬೇಗ ಬದಲಾಯಿಸುವುದು ಸಾಧ್ಯವೇ?</p>
<p>ಸ್ವಾಮಿಜಿ: ಹಿಂದಿನ ಕ್ರಮವು ಸರಿಯಾಗಿಲ್ಲವೆಂದು ನೀನು ತಿಳಿದುಕೊಂಡಿದ್ದರೆ ನಾನು ಹೇಳುವಂತೆ, ಹೊಸ ರೀತಿಯಲ್ಲಿ ಪ್ರವರ್ತಿಸುವುದನ್ನು ಕಲಿತುಕೊಳ್ಳುವುದಿಲ್ಲವೇಕೆ? ನಿನ್ನನ್ನು ನೋಡಿ ನಿನ್ನಂತೆ ಮಾಡುವರು ಹತ್ತು ಜನ, ಅವರನ್ನು ನೋಡಿ ಅಭ್ಯಾಸ ಮಾಡುವರು ಮತ್ತೆ ಐವತ್ತು ಜನರು - ಹೀಗೆ ಕಾಲಕ್ರಮದಲ್ಲಿ ಜನರಲ್ಲೆಲ್ಲಾ ಈ ನೂತನ ಭಾವವು ಜಾಗೃತವಾಗುತ್ತದೆ. ಇದರ ಮೇಲೆ ತಿಳಿದೂ ತಿಳಿದೂ ನೀವು ಹಾಗೆ ನಡೆದುಕೊಳ್ಳದಿದ್ದರೆ, ನೀವೆಲ್ಲಾ ಕೇವಲ ಮಾತಿನಲ್ಲಿ ಪಂಡಿತರು, ಕೆಲಸದ ವೇಳೆಯಲ್ಲಿ ಮೂರ್ಖರು ಎಂದು ತಿಳಿಯುತ್ತೇನೆ.</p>
<p>“ಹೃದಯದಲ್ಲಿ ಕ್ರಮಕ್ರಮವಾಗಿ ಬಲವನ್ನು ತಂದುಕೊಳ್ಳಬೇಕು. ಒಬ್ಬ ಮನುಷ್ಯ' ತಯಾರಾದರೆ ಲಕ್ಷ ಉಪನ್ಯಾಸಗಳ ಫಲವಾಗುವುದು. ಮನಸ್ಸನ್ನೂ ವಾಕ್ಕನ್ನೂ ಒಂದುಮಾಡಿ ಭಾವಗಳು ಜೀವನದಲ್ಲಿ ಫಲಿಸುವಂತೆ ಮಾಡಬೇಕು. ಇದನ್ನೇ 'ಭಾವದ ಮನೆಯಲ್ಲಿ ಕಳ್ಳತನವಿಲ್ಲದಿರುವಿಕೆ' ಎಂದು ಪರಮಹಂಸರು ಹೇಳುತ್ತಿದ್ದರು. ಎಲ್ಲಾ ಕಡೆಗಳಲ್ಲಿಯೂ ಕರ್ಮದ ಮೂಲಕವಾಗಿ ಅಭಿಪ್ರಾಯ ಅಥವಾ ಭಾವಗಳನ್ನು ಪ್ರಕಾಶಗೊಳಿಸುವಂತೆ ಆಗಬೇಕು. ಬರಿಯ ಸಿದ್ದಾಂತಗಳಿಂದ ದೇಶ ಹಾಳಾಗಿಹೋಗಿದೆ. ಯಾರು ಪರಮಹಂಸರ ನಿಜವಾದ ಶಿಷ್ಯರೋ ಅವರು ಧರ್ಮವು ಅನುಷ್ಠಾನ ರಂಗದಲ್ಲಿ ಕಾರ್ಯಶೀಲವಾಗುವುದನ್ನು ತೋರಿಸಬೇಕು; ಜನಗಳ ಅಥವಾ ಸಮಾಜದ ಮಾತಿಗೆ ಲಕ್ಷ ಕೊಡದೆ ಕಾರ್ಯ ಮಾಡಿಕೊಂಡು ಹೋಗಬೇಕು. ತುಳಸೀದಾಸರ ದೋಹೆಯಲ್ಲಿರುವುದನ್ನು ಕೇಳಿಲ್ಲವೇ</p>
<p>ಹಾತೀ ಚಲೇ ಬಾಜಾರವೇ ಕುಳ್ಳೋ ಭುಕೇ ಹಾಜಾರ್, ಸಾಧುನ್ ಕೋ ದುರ್ಭಾವ ನೇಹಿ ಜಬ್ ನಿಂದೇ ಸಂಸಾರ್|</p>
<p>ಆನೆಯು ರಸ್ತೆಯಲ್ಲಿ ಹೋಗುತ್ತಿದ್ದರೆ ಸಾವಿರ ನಾಯಿಗಳು ಬೊಗಳುತ್ತವೆ; (ಅದರಂತೆ ) ಪ್ರಪಂಚವು ನಿಂದಿಸಿದರೆ ಸಾಧುವಿಗೆ ಯಾವ ಲೋಪವೂ ಇಲ್ಲ.</p>
<p>“ಈ ಜನರನ್ನು ಹುಳುಗಳೆಂದು ಭಾವಿಸಿ ನಡೆದುಕೊಳ್ಳಬೇಕು; ಅವರ ಒಳ್ಳೆಯ ಮತ್ತು ಕೆಟ್ಟ ಮಾತುಗಳಿಗೆ ಕಿವಿಗೊಟ್ಟರೆ ಜೀವನದಲ್ಲಿ ಯಾವ ಮಹತ್ಕಾರ್ಯವನ್ನೂ ಮಾಡುವುದಕ್ಕಾಗುವುದಿಲ್ಲ. 'ನಾಯಮಾತ್ಮಾ ಬಲಹೀನೇನ ಲಭ್ಯ. 'ಶರೀರದಲ್ಲಿಯೂ ಮನಸ್ಸಿನಲ್ಲಿಯೂ ಬಲವಿಲ್ಲದಿದ್ದರೆ ಆತ್ಮವನ್ನು ಪಡೆಯುವುದಕ್ಕಾಗುವುದಿಲ್ಲ. ಪುಷ್ಟಿಕರವಾದ ಒಳ್ಳೆಯ ಆಹಾರದಿಂದ ಮೊದಲು ಶರೀರವನ್ನು ಬೆಳೆಸಬೇಕು. ಹಾಗಾದರೆ ಮನಸ್ಸು ಬದಲಾಗುತ್ತದೆ. ಮನಸ್ಸು ಶರೀರದ ಸೂಕ್ಷಾಂಶ. ಮನಸ್ಸಿನಲ್ಲಿಯೂ ತುಂಬ</p>

<!-- 349-8/0115-->

<p>ಬಲವನ್ನು ತೋರ್ಪಡಿಸಬೇಕು. 'ನಾನು ಹೀನ' 'ನಾನು ಹೀನ' ಎನ್ನುತ್ತ ಎನ್ನುತ್ತ ಮನುಷ್ಯನು ಹೀನನಾಗಿ ಹೋಗುತ್ತಾನೆ - ಶಾಸ್ತ್ರಕಾರರು ಅದನ್ನೇ ಹೇಳಿದ್ದಾರೆ -</p>
<p>ಮುಕ್ತಾಭಿಮಾನೀ ಮುಕ್ಕೊ ಬದ್ದೂ ಬದ್ಧಾಭಿಮಾನ್ಯಪಿ! ಕಿಂ ವದಂತಿಹ ಸತ್ಯೋSಯಂ ಯಾ ಮತಿ: ಸಾ ಗತಿರ್ಭವೇತ್ ||</p>
<p>ಯಾರು ತಾನು ಬದ್ದ ಎಂಬ ಅಭಿಮಾನವನ್ನು ಬಿಟ್ಟು ಸರ್ವದಾ ಜಾಗರೂಕ ನಾಗಿರುತ್ತಾನೆಯೋ ಅವನು ಮುಕ್ತನಾಗಿಯೇ ಬಿಡುತ್ತಾನೆ; ಯಾರು ತಾನು ಬದ್ದನೆಂದು ಭಾವಿಸಿಕೊಳ್ಳುತ್ತಾನೆಯೋ ಅವನಿಗೆ ಜನ್ಮ ಜನ್ಮದಲ್ಲಿಯೂ ಬದ್ದ ದೆಶೆಯೆ; ತಿಳಿದುಕೊ, ಐಹಿಕ ಪಾರಮಾರ್ಥಿಕ ಇವೆರಡು ವಿಚಾರಗಳಲ್ಲಿಯೂ ಈ ಮಾತು ನಿಜವೆಂದು ತಿಳಿ, ಇಹ ಜೀವನದಲ್ಲಿ ಯಾರು ಸರ್ವದಾ ಹತಾಶರೋ ಅವರಿಂದ ಯಾವ ಕೆಲಸವೂ ಸಾಗುವುದಿಲ್ಲ; ಅವರು ಜನ್ಮಜನ್ಮದಲ್ಲಿಯೂ ಗೋಳಾಡುತ್ತ ಬರುತ್ತಾರೆ ಹೋಗುತ್ತಾರೆ. ವೀರಭೋಗ್ಯಾ ವಸುಂಧರಾ' - ವೀರನೇ ವಸುಂಧರೆಯನ್ನು ಅನುಭವಿಸುವವನು; ಈ ಮಾತು ಖಂಡಿತವಾಗಿಯೂ ಸತ್ಯ, ವೀರನಾಗು - ಸರ್ವದಾ “ಅಭೀಃ' 'ಅಭೀಃ' ಎಂದು ಹೇಳು. ಎಲ್ಲರಿಗೂ 'ಮಾಭ್ಯ;' 'ಮಾಭೈಃ' ಎಂದು ಹೇಳು. ಭಯವೇ ಮೃತ್ಯು - ಭಯವೇ ಪಾಪ - ಭಯವೇ ನರಕ - ಭಯವೇ ವ್ಯಭಿಚಾರ. ಜಗತ್ತಿನಲ್ಲಿ ಎಷ್ಟು ಅಸತ್ ಅಥವಾ ಮಿಥ್ಯಾ ಭಾವಗಳು ಇವೆಯೋ, ಅವೆಲ್ಲಾ ಈ ಭಯರೂಪಿ ಸೈತಾನನಿಂದ ಬಂದವು. ಈ ಭಯವೇ ಸೂರ್ಯನ ಸೂರ್ಯತ್ವ - ಭಯವೇ ವಾಯುವಿನ ವಾಯು - ಭಯವೇ ಯಮನ ಯಮತ್ವ, ಅದೇ ಇವುಗಳನ್ನು ಅವುಗಳ ಸ್ಥಾನದಲ್ಲಿ ಇಟ್ಟಿದೆ - ತಮ್ಮ ತಮ್ಮ ಎಲ್ಲೆಯಿಂದ ಯಾರನ್ನೂ ಹೊಗಗೊಡಿಸುವುದಿಲ್ಲ. ಅದನ್ನೇ ಶ್ರುತಿಯು ಹೇಳುವುದು -</p>
<p>ಭಯಾದಸ್ಯಾಗ್ನಿಸ್ತಪತಿ ಭಯಾತ್ ತಪತಿ ಸೂರ್ಯ: ಭಯಾದಿಂದ್ರಶ್ಚ ವಾಯುಶ್ಚ ಮೃತ್ಯುರ್ಧಾವತಿ ಪಂಚಮಃ ||</p>
<p>ಯಾವಾಗ ಇಂದ್ರ ಚಂದ್ರ ವಾಯು ವರುಣರು ಭಯರಹಿತರಾಗುವರೋ ಅಂದೇ ಎಲ್ಲರೂ ಬ್ರಹ್ಮದಲ್ಲಿ ಸೇರಿಹೋಗುವರು - ಸೃಷ್ಟಿರೂಪ ಭ್ರಾಂತಿಯ ಲಯವಾಗಿ ಹೋಗುವುದು. ಅದಕ್ಕೋಸ್ಕರವೇ ಹೇಳುವುದು - “ಅಭೀಃ' “ಅಭೀಃ' ಎಂದು. -</p>
<p>ಹೀಗೆಂದು ಹೇಳುತ್ತ ಹೇಳುತ್ತ ಸ್ವಾಮಿಗಳ ಆ ನೀಲೋತ್ಪಲಸದೃಶವಾದ ನಯನ ಪ್ರಾಂತವು ಕೆಂಪೇರಿದಂತಾಯಿತು. 'ಅಭೀಃ' ಎಂಬುದೇ ಮೂರ್ತಿಮತ್ತಾಗಿ ಸ್ವಾಮಿಗಳ ರೂಪದಲ್ಲಿ ಶಿಷ್ಯನ ಎದುರಿಗೆ ದೇಹವನ್ನು ಧರಿಸಿ ನಿಂತುಕೊಂಡಿದ್ದಂತಿತ್ತು ! ಶಿಷ್ಯನು ಆ ನಿರ್ಭಯಮೂರ್ತಿಯನ್ನು ದರ್ಶನಮಾಡಿ ಮನಸ್ಸಿನಲ್ಲಿಯೇ ಈ ಮಹಾಪುರುಷರ ಹತ್ತಿರ ಇದ್ದರೆ, ಇವರ ಮಾತು ಕೇಳಿದರೆ, ಮೃತ್ಯುಭಯವು ಎಲ್ಲಿಗೋ ಪಲಾಯನ ಮಾಡುವ ಹಾಗಿದೆ'' ಎಂದುಕೊಂಡನು.</p>

<!-- 349-8/0116-->
<p>ಸ್ವಾಮಿಾಜಿ ಮತ್ತೂ ಹೇಳತೊಡಗಿದರು: ಆ ದೇಹವನ್ನು ಧಾರಣ ಮಾಡಿ ಎಷ್ಟು ಸುಖದುಃಖಗಳ - ಎಷ್ಟು ಸಂಪತ್ತು ವಿಪತ್ತುಗಳ ತರಂಗಗಳಲ್ಲಿ ಸಿಕ್ಕಿಕೊಂಡಿರುವಿ ! ಆದರೆ ತಿಳಿದುಕೊ - ಅವೆಲ್ಲಾ ಕ್ಷಣಮಾತ್ರವಿರತಕ್ಕವು. ಇವುಗಳನ್ನೆಲ್ಲಾ ಗಮನಿಸತಕ್ಕ ಅಂಶಗಳೆಂದು ತಿಳಿಯಬೇಡ. “ನಾನು ಅಜರಾಮರ ಚಿನ್ಮಯ ಆತ್ಮಾ” - ಎಂಬೀ ಭಾವವನ್ನು ಹೃದಯದಲ್ಲಿ ದೃಢವಾಗಿ ಇಟ್ಟುಕೊಂಡು ಜೀವನವನ್ನು ಕಳೆಯಬೇಕು. “ನನಗೆ ಜನ್ಮವಿಲ್ಲ, ಮೃತ್ಯುವಿಲ್ಲ, ನಿರ್ಲಿಪನಾದ ಆತ್ಮ” ಎಂಬೀ ಭಾವದಲ್ಲಿ ಪೂರ್ತಿಯಾಗಿ ತನ್ಮಯನಾಗಿಬಿಡು. ಪೂರ್ತಿ ತನ್ಮಯನಾಗಿ ಬಿಡಬಲ್ಲೆಯಾದರೆ, ದುಃಖಕಷ್ಟಗಳ ಕಾಲದಲ್ಲಿ ಈ ಭಾವ ತನ್ನಷ್ಟಕ್ಕೆ ತಾನೇ ಮನಸ್ಸಿನಲ್ಲಿ ಹುಟ್ಟುತ್ತದೆ - ಪ್ರಯತ್ನಪೂರ್ವಕವಾಗಿ ಈ ಭಾವವನ್ನು ಹುಟ್ಟಿಸಬೇಕಾದುದಿಲ್ಲ. ಆ ದಿವಸ ವೈದ್ಯನಾಥ ಕ್ಷೇತ್ರದಲ್ಲಿ ಪ್ರಿಯನಾಥ ಮುಖ್ಯನ ಮನೆಗೆ ಹೋಗಿದ್ದೆ. ಅಲ್ಲಿ ಉಬ್ಬಸ ಬಂದು ಪ್ರಾಣಿ ಹೋಗಿಬಿಡುತ್ತದೆಯೋ ಎನ್ನುವ ಹಾಗಾಯಿತು. ಆದರೆ ಒಳಗಿನಿಂದ ಮಾತ್ರ ಪ್ರತಿ ಶ್ವಾಸದಲ್ಲಿಯೂ ಗಂಭೀರ ಧ್ವನಿ ಬರುವುದಕ್ಕೆ ಮೊದಲಾಯಿತು - “ಸೋsಹಂ ಸೋsಹಂ” ಎಂದು. ದಿಂಬು ಒರಗಿಕೊಂಡು ಪ್ರಾಣ ಹೋಗುವುದನ್ನೇ ನಿರೀಕ್ಷಿಸುತ್ತಿದ್ದೆ ; ಆಗಲೂ ನೋಡಿದ್ದೇನೆಂದರೆ, ಒಳಗಿನಿಂದ ಕೇವಲ 'ಸೋಹಂ ಸೋsಹಂ” ಎಂಬ ಸದ್ದೇ ಬರುತ್ತಿತ್ತು. ಹಾಗೆ ಸುಮ್ಮನೆ ಕೇಳುತ್ತ ಹೋದೆ - ಏಕಮೇವಾದ್ವಯಂ ಬ್ರಹ್ಮ ನೇಹ ನಾನಾಸ್ತಿ ಕಿಂಚನ” – ಎರಡನೆಯದಿಲ್ಲದ ಬ್ರಹ್ಮವೊಂದೇ ಇರುವುದು ಬೇರಾವುದೂ</p>
<p>ಇಲ್ಲ.</p>
<p>ಶಿಷ್ಯನು ಸ್ತಂಭೀಭೂತನಾಗಿ ಮಹಾಶಯರೆ, ತಮ್ಮ ಜೊತೆಯಲ್ಲಿ ಮಾತನಾಡಿ ತಮ್ಮ ಅನುಭವಗಳನ್ನು ಕೇಳಿದಮೇಲೆ ಶಾಸ್ತ್ರ ಓದುವ ಆವಶ್ಯಕತೆಯಿರುವುದಿಲ್ಲ ಎಂದನು.</p>
<p>ಸ್ವಾಮಿಾಜಿ: ಹಾಗಲ್ಲವಯ್ಯ ! ಶಾಸ್ತ್ರವನ್ನೂ ಓದಬೇಕು. ಜ್ಞಾನ ಸಂಪಾದನೆಗೆ ಶಾಸ್ತ್ರವನ್ನು ಓದುವುದು ಅತ್ಯಂತ ಆವಶ್ಯಕ. ನಾನು ಮಠದಲ್ಲಿ ಶೀಘ್ರವಾಗಿಯೆ ಶಾಸ್ತ್ರಗಳನ್ನು ಪಾಠ ಹೇಳುವ ತರಗತಿಯನ್ನು ಆರಂಭಿಸುತ್ತೇನೆ. ವೇದ, ಉಪನಿಷತ್ತು, ಗೀತೆ, ಭಾಗವತ ಇವುಗಳನ್ನೆಲ್ಲಾ ಓದಬೇಕು. ಅಷ್ಟಾಧ್ಯಾಯಿಯನ್ನು ಓದಬೇಕು. .</p>
<p>ಶಿಷ್ಯ : ತಾವು ಪಾಣಿನಿಯ ಅಷ್ಟಾಧ್ಯಾಯಿಯನ್ನು ಓದಿದ್ದೀರಾ?</p>
<p>ಸ್ವಾಮಿಾಜಿ: ಜಯಪುರದಲ್ಲಿದ್ದಾಗ, ಒಬ್ಬ ದೊಡ್ಡ ವೈಯಾಕರಣರ ಗುರುತಾಯಿತು. ಅವರ ಹತ್ತಿರ ವ್ಯಾಕರಣವನ್ನು ಓದಬೇಕೆಂಬ ಆಶೆಯಾಯಿತು. ವ್ಯಾಕರಣದಲ್ಲಿ ಮಹಾ ಪಂಡಿತರಾಗಿದ್ದರೂ ಪಾಠ ಹೇಳುವುದರಲ್ಲಿ ಅವರಿಗೆ ಅಷ್ಟು ಸಾಮರ್ಥವಿರಲಿಲ್ಲ. ನನಗೆ ಮೊದಲನೆಯ ಸೂತ್ರದ ಭಾಷ್ಯವನ್ನು ಮೂರು ದಿನ ಪರ್ಯಂತ ಹೇಳಿದರು; ಆದರೂ ನಾನು ಅದನ್ನು ಸ್ವಲ್ಪವೂ ತಿಳಿದುಕೊಳ್ಳಲಾರದೆ ಹೋದೆನು. ನಾಲ್ಕನೆಯ ದಿವಸ ಉಪಾಧ್ಯಾಯರು ಬೇಸರಪಟ್ಟುಕೊಂಡು, 'ಸ್ವಾಮಿಗಳೆ ! ಮೂರು ದಿನವಾದರೂ ತಮಗೆ ಪ್ರಥಮ ಸೂತ್ರದ ಅರ್ಥವನ್ನು ತಿಳಿಸಲಾರದೆ ಹೋದೆ. ನನ್ನ ಹತ್ತಿರ ಓದುವುದರಿಂದ ಏನೂ ಪ್ರಯೋಜನವಾಗುವುದಿಲ್ಲವೆಂದು ತೋರುತ್ತದೆ' ಎಂದರು. ಈ ಮಾತನ್ನು ಕೇಳಿ</p>

<!-- 349-8/0117-->

<p>ಮನಸ್ಸಿಗೆ ತುಂಬ ನೋವಾಯಿತು. ಆಹಾರ ನಿದ್ರೆಗಳನ್ನು ತ್ಯಜಿಸಿ, ಮೊದಲನೆಯ ಸೂತ್ರದ ಭಾಷ್ಯವನ್ನು ನನ್ನಷ್ಟಕ್ಕೆ ನಾನೇ ಓದುವುದಕ್ಕೆ ಮೊದಲುಮಾಡಿದೆ. ಮೂರು ಗಂಟೆಯ ಒಳಗೆ ಈ ಸೂತ್ರ ಭಾಷ್ಯದ ಅರ್ಥವು ಕರತಲಾಮಲಕದ ಹಾಗೆ ತಿಳಿದುಹೋಯಿತು. ಆಮೇಲೆ ಉಪಾಧ್ಯಾಯರ ಹತ್ತಿರ ಹೋಗಿ ಸಮಸ್ತ ವ್ಯಾಖ್ಯಾನದ ತಾತ್ಪರ್ಯವನ್ನು ಮಾತಾಡಿದಂತೆ ಹೇಳಿ ತಿಳಿಸಿಬಿಟ್ಟೆ. ಉಪಾಧ್ಯಾಯರು ಅದನ್ನು ಕೇಳಿ, 'ನಾನು ಮೂರು ದಿನ ಹೇಳಿಯೂ ತಿಳಿಸಲಾರದೆ ಇದ್ದದ್ದನ್ನು ತಾವು ಮೂರು ಗಂಟೆಯಲ್ಲಿ ಇಷ್ಟು - ಚಮತ್ಕಾರವಾದ ವ್ಯಾಖ್ಯಾನವನ್ನು ಹೇಗೆ ತಿಳಿದುಕೊಂಡಿರಿ?' ಎಂದರು. ಆಮೇಲೆ ಪ್ರತಿನಿತ್ಯವೂ ಪ್ರವಾಹದ ಜಲದಂತೆ ಅಧ್ಯಾಯದ ಮೇಲೆ ಅಧ್ಯಾಯವನ್ನು ಓದುತ್ತ ಹೋದೆ. ಮನಸ್ಸಿಗೆ ಏಕಾಗ್ರತೆಯಿದ್ದರೆ ಎಲ್ಲವೂ ಸಾಧ್ಯವಾಗುತ್ತದೆ - ಸುಮೇರುವನ್ನು ಬೇಕಾದರೂ ಪುಡಿಮಾಡಬಹುದು.</p>
<p>ಶಿಷ್ಯ : ಮಹಾಶಯರೆ, ತಮ್ಮದೆಲ್ಲಾ ಅದ್ಭುತವೇ !</p>
<p>ಸ್ವಾಮಿಾಜಿ: ಅದ್ಭುತವೆಂಬ ವಿಶೇಷವೇನೂ ಇಲ್ಲ. ಅಜ್ಞತೆಯೇ ಅಂಧಕಾರ, ಅದು ಎಲ್ಲವನ್ನೂ ಆವರಿಸಿಕೊಂಡಿರುವುದರಿಂದ ಎಲ್ಲ ಅದ್ಭುತವಾಗಿ ಕಾಣುತ್ತದೆ. ಜ್ಞಾನದ ಬೆಳಕಿನಿಂದ ಎಲ್ಲಾ ಸ್ಪಷ್ಟವಾದರೆ, ಆಗ ಯಾವುದರಲ್ಲಿಯೂ ಅದ್ಭುತವಿರುವುದಿಲ್ಲ. ಇಂಥ 'ಅಘಟನ ಘಟನ ಪಟೀಯಸಿ'ಯಾದ ಮಾಯೆ, ಅದೂ ಲುಪ್ತವಾಗಿಬಿಡುತ್ತದೆ. ಯಾವುದನ್ನು ತಿಳಿದುಕೊಂಡರೆ ಎಲ್ಲವೂ ತಿಳಿಯುತ್ತದೆಯೋ ಅದನ್ನು ತಿಳಿದುಕೊ - ಅದರ ವಿಚಾರವನ್ನು ಯೋಚಿಸು - ಆ ಆತ್ಮವು ಪ್ರತ್ಯಕ್ಷವಾದರೆ ಶಾಸ್ತ್ರಾರ್ಥವು ಕರತಲಾಮಲಕದ ಹಾಗೆ ಪ್ರತ್ಯಕ್ಷವಾಗುತ್ತದೆ. ಪುರಾತನ ಋಷಿಗಳಿಗೆ ಆಯಿತು, ನಮಗೆ ಆಗುವುದಿಲ್ಲವೇ? ನಾವೂ ಮನುಷ್ಯರೆ. ಒಂದು ಸಲ ಒಬ್ಬರ ಜೀವನದಲ್ಲಿ ಯಾವುದು ಆಗಿದೆಯೋ, ಪ್ರಯತ್ನಪಟ್ಟರೆ, ಅದು ಪುನಃ ಮತ್ತೊಬ್ಬರ ಜೀವನದಲ್ಲಿಯೂ ಅವಶ್ಯವಾಗಿ ಆಗಿಯೇ ಆಗುವುದು. ಯಾವುದು ಒಂದು ಸಲ ಆಗಿದೆಯೊ ಅದೇ ಪುನಃ ಪುನಃ ಆಗುತ್ತದೆ. ಆ ಆತ್ಮವು ಸರ್ವಪ್ರಾಣಿಗಳಿಗೂ ಸಮಾನವಾದದ್ದು. ಆದರೆ ಒಂದು ಪ್ರಾಣಿಗೂ ಮತ್ತೊಂದು ಪ್ರಾಣಿಗೂ ಅದರ ವಿಕಾಸದಲ್ಲಿ ತಾರತಮ್ಯವಿರುತ್ತದೆ, ಅಷ್ಟೆ. ಈ ಆತ್ಮನನ್ನು ವಿಕಾಸಗೊಳಿಸಿಕೊಳ್ಳುವ ಯತ್ನ ಮಾಡು. ಆಗ ನೋಡುವೆ, ಬುದ್ದಿಯು ಎಲ್ಲ ವಿಷಯಗಳಲ್ಲಿಯೂ ಪ್ರವೇಶಿಸುತ್ತದೆ. ಆತ್ಮವನ್ನರಿಯದವನ ಬುದ್ದಿ ಏಕದರ್ಶಿನಿ. ಅವನು ಅಲ್ಪ ಸ್ವಲ್ಪವನ್ನು ತಿಳಿಯಬಲ್ಲ; ಆತ್ಮವನ್ನರಿತವನ ಬುದ್ದಿಯು ಸರ್ವಗ್ರಾಸಿನಿ - ಎಲ್ಲವನ್ನೂ ವ್ಯಾಪಿಸಬಲ್ಲ. ಆತ್ಮ ಪ್ರಕಾಶವಾದರೆ, ದರ್ಶನ, ವಿಜ್ಞಾನ ಎಲ್ಲಾ ಅಧೀನವಾಗಿಬಿಡುವುದೆಂಬುದನ್ನು ನೋಡುವೆ. ಸಿಂಹಗರ್ಜನೆಯಂತೆ ಆತ್ಮದ ಮಹಿಮೆಯನ್ನು ಉದ್ಯೋಷಿಸು. ಜೀವಿಗಳಿಗೆ ಅಭಯವನ್ನು ಕೊಟ್ಟು ಹೀಗೆಂದು ಹೇಳು - “ಉತ್ತಿಷ್ಠತ ಜಾಗ್ರತ ಪ್ರಾಪ್ಯ ವರಾನ್ ನಿಬೋಧತ'.</p>

<!-- 349-8/0118-->
<p>ಅಧ್ಯಾಯ ೧೮ * ಸ್ಥಳ: ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮. ಶಿಷ್ಯನು ಈಗ ಎರಡು ದಿನಗಳಿಂದ ಬೇಲೂರು ನೀಲಾಂಬರ ಬಾಬುಗಳ ಆರಾಮಗೃಹದಲ್ಲಿ ಸ್ವಾಮಿಜಿಯವರ ಹತ್ತಿರ ಇದ್ದಾನೆ. ಕಲ್ಕತ್ತೆಯಿಂದ ಅನೇಕ ಯುವಕರು ಈ ಸಮಯದಲ್ಲಿ ಸ್ವಾಮಿಜಿಯವರ ಹತ್ತಿರ ಹೋಗಿಬರುತ್ತಿದ್ದರಿಂದ ಮಠದಲ್ಲಿ ಈಚೆಗೆ ನಿತ್ಯೋತ್ಸವವಿದ್ದಂತಿದೆ. ಎಷ್ಟೋ ಧರ್ಮ ಚರ್ಚೆ - ಸಾಧನ ಭಜನ ಪ್ರಯತ್ನ - ದೀನದುಃಖಿಗಳ ಕಷ್ಟ ನಿವಾರಣೆಯ ವಿಚಾರ ಇವೆಲ್ಲಾ ನಡೆಯುತ್ತಿವೆ. ಸಂನ್ಯಾಸಿಗಳಾದ ಗುರುಜನರೆಲ್ಲಾ ಮಹಾ ಉತ್ಸಾಹಿಗಳಾಗಿದ್ದಾರೆ - ಮಹಾದೇವನ ಗಣಗಳ ಹಾಗೆ ಸ್ವಾಮಿಾಜಿಯ ಆಜ್ಞೆಯನ್ನು ನಡೆಸುವುದಕ್ಕೆ ಉತ್ಸುಕರಾಗಿದ್ದಾರೆ. ಪ್ರೇಮಾನಂದ ಸ್ವಾಮಿಗಳು ದೇವರ ಪೂಜೆಯ ಭಾರವನ್ನು ವಹಿಸಿಕೊಂಡಿದ್ದಾರೆ. ಮಠದಲ್ಲಿ ಪೂಜಾ ಪ್ರಸಾದಗಳಿಗೆ ಬೇಕಾದಷ್ಟು ಏರ್ಪಾಡಾಗಿದೆ – ಬರುವ ಭಕ್ತಾದಿಗಳಿಗೋಸ್ಕರ ಪ್ರಸಾದ ಸರ್ವದಾ ಸಿದ್ಧವಾಗಿರುತ್ತದೆ.</p>
<p>ಇಂದು ರಾತ್ರಿ ಶಿಷ್ಯನು ತಮ್ಮ ಜೊತೆಯಲ್ಲಿಯೇ ಇರುವುದಕ್ಕೆ ಸ್ವಾಮಿಗಳು ಅನುಮತಿಯನ್ನು ಕೊಟ್ಟಿದ್ದಾರೆ. ಸ್ವಾಮಿಗಳ ಸೇವಾಧಿಕಾರವನ್ನು ಪಡೆದು ಶಿಷ್ಯನ ಹೃದಯದಲ್ಲಿ ಇಂದು ಹಿಡಿಸಲಾರದಷ್ಟು ಆನಂದ. ಪ್ರಸಾದವನ್ನು ತೆಗೆದುಕೊಂಡ ಮೇಲೆ ಪಾದಸೇವೆಯನ್ನು ಮಾಡುತ್ತಿರಲು ಆ ಸಮಯದಲ್ಲಿ ಸ್ವಾಮಿಜಿ “ಇಂಥ ಸ್ಥಳವನ್ನು ಬಿಟ್ಟು ನೀನು ಕಲ್ಕತ್ತೆಗೆ ಹೋಗಬೇಕೆನ್ನುತ್ತೀಯಲ್ಲಾ! - ಇಲ್ಲಿ ಎಂಥ ಪವಿತ್ರಭಾವ - ಎಂಥ ಗಂಗೆಯ ಮೇಲಣ ಗಾಳಿ - ಎಂಥ ಸಾಧುಸಂತರ ಸಮಾಗಮ! ಇಂಥ ಸ್ಥಳವನ್ನು ಮತ್ತೆ ಎಲ್ಲಿಯಾದರೂ ಹುಡುಕಿಕೊಂಡು ಬರಬಲ್ಲೆಯಾ?” ಆ ಶಿಷ್ಯ : ಮಹಾಶಯರೆ, ಬಹು ಜನ್ಮಗಳ ತಪಸ್ಸಿನಿಂದ ತಮ್ಮ ಸಂಗಲಾಭ ಪ್ರಾಪ್ತವಾಗಿದೆ. ಈಗ ಯಾತರಿಂದ ಮತ್ತೆ ಮಾಯಾಮೋಹಗಳ ಮಧ್ಯೆ ಬೀಳದಿರಬಹುದೋ ಅದನ್ನು ಕೃಪೆಯಿಟ್ಟು ನನಗೆ ಹೇಳಿಕೊಡಬೇಕು. ಈಗ ಪ್ರತ್ಯಕ್ಷಾನುಭವಕ್ಕೋಸ್ಕರ ಮನಸ್ಸು ಆಗಾಗ್ಗೆ ಬಹು ವ್ಯಾಕುಲಗೊಳ್ಳುತ್ತದೆ.</p>
<p>ಸಾಮಾಜಿ: ನನಗೂ ಹೀಗೆ ಎಷೋ ಆಗಿದೆ, ಕಾಶೀಪುರದ ತೋಟದಲಿ ಒಂದು ದಿನ ತುಂಬ ವ್ಯಾಕುಲನಾಗಿ ಪರಮಹಂಸರಿಗೆ ನನ್ನ ಪ್ರಾರ್ಥನೆಯನ್ನು ತಿಳಿಸಿದೆ. ಆಮೇಲೆ ಸಾಯಂಕಾಲದ ಹೊತ್ತಿಗೆ ಧ್ಯಾನ ಮಾಡುತ್ತ ನನ್ನ ದೇಹವನ್ನೇ ತಿಳಿದುಕೊಳ್ಳಲಾರದೆ ಹೋದೆ. ದೇಹ ಇಲ್ಲವೇ ಇಲ್ಲವೆಂದು ತೋರಿತು. ಚಂದ್ರ, ಸೂರ್ಯ, ದೇಶ, ಕಾಲ, ಎಲ್ಲಾ ಒಂದೇ ರೂಪವಾಗಿ ಎಲ್ಲಿಯೋ ಸೇರಿಹೋಯಿತು. ದೇಹಬುದ್ದಿ ಮುಂತಾದುವು ಪ್ರಾಯಶಃ ಇರಲೇ ಇಲ್ಲವೆಂದು ಹೇಳಬಹುದು; ಪ್ರಾಯಶಃ ನಾನು ಲಯವಾಗಿ ಹೋಗಿಬಿಟ್ಟಿದೆ ನೆಂದು ತೋರುತ್ತದೆ, ಮತ್ತೇನು? ಸ್ವಲ್ಪ 'ಅಹಂ' ಇತು, ಅದರಿಂದಲೇ ಆ ಸಮಾಧಿಯಿಂದ ಹಿಂತಿರುಗಿದೆ. ಆ ವಿಧವಾದ ಸಮಾಧಿಕಾಲದಲ್ಲಿಯೇ 'ನಾನು' ಮತ್ತು</p>
<p>*<span class="en"> C.W, Vol. VII, P. 139</span></p>

<!-- 349-8/0119-->

<p>'ಬ್ರಹ್ಮ'ಗಳ ಭೇದ ಹೋಗಿಬಿಡುತ್ತದೆ - ಎಲ್ಲಾ ಒಂದಾಗಿಬಿಡುತ್ತದೆ – ಮಹಾಸಮುದ್ರದ ನೀರಿನಂತೆ - ನೀರು ಹೊರತು ಮತ್ತೇನೂ ಇಲ್ಲ - ಭಾವ ಭಾಷೆ ಎಲ್ಲಾ ಓಡಿಹೋಗಿಬಿಡುತ್ತವೆ. 'ಅವಾಜಾನಸಗೋಚರಂ' ಎಂಬುದು ಈ ಸಮಯದಲ್ಲಿಯೇ ಸರಿಯಾಗಿ ಗೊತ್ತಾಗುವುದು. ಹಾಗಲ್ಲದೆ, 'ನಾನು ಬ್ರಹ್ಮ' ಎಂದು ಸಾಧಕ ಭಾವಿಸಿಕೊಳ್ಳುವಾಗ ಅಥವಾ ಹೇಳುವಾಗ 'ನಾನು' ಮತ್ತು 'ಬ್ರಹ್ಮ' ಈ ಎರಡು ಪದಾರ್ಥಗಳು ಬೇರೆ ಇರುತ್ತವೆ - ದೈತಭಾವವಿರುತ್ತದೆ. ಆಮೇಲೆ ಈ ಸ್ಥಿತಿಯನ್ನು ಪಡೆಯುವುದಕ್ಕೆ ಮೇಲಿಂದ ಮೇಲೆ ಪ್ರಯತ್ನಪಟ್ಟರೂ ಪುನಃ ಪಡೆಯಲಾರದೆ ಹೋದೆ. ಪರಮಹಂಸರಿಗೆ ತಿಳಿಸಲು ಅವರು, 'ಹಗಲೂ ರಾತ್ರಿ ಈ ಸ್ಥಿತಿಯಲ್ಲಿ ಇದ್ದು ಬಿಟ್ಟರೆ ಮಾತೆಯ ಕೆಲಸ ಆಗುವುದಿಲ್ಲ; ಆದ್ದರಿಂದ ಈಗ ಮತ್ತೆ ಆ ಸ್ಥಿತಿಯನ್ನು ಪಡೆಯ ಕಾರ್ಯ ಮಾಡುವುದೆಲ್ಲಾ ಮುಗಿದರೆ ಆಮೇಲೆ ಆ ಸ್ಥಿತಿ ಬರುತ್ತದೆ' ಎಂದು ಹೇಳಿದರು.</p>
<p>ಶಿಷ್ಯ : ವಿಶೇಷ ಸಮಾಧಿ ಅಥವಾ ನಿಜವಾದ ನಿರ್ವಿಕಲ್ಪ ಸಮಾಧಿಯಾದರೆ ಆಗ ಯಾರೂ ಮತ್ತೆ ಅಹಂ ಜ್ಞಾನವನ್ನು ಆಶ್ರಯಿಸಿಕೊಂಡು ದೈತ ಪ್ರಪಂಚಕ್ಕೆ, ಸಂಸಾರಕ್ಕೆ ಹಿಂತಿರುಗಿ ಬರಲಾರರೆ?</p>
<p>ಸ್ವಾಮಿಾಜಿ: ಪರಮಹಂಸರು ಏನು ಹೇಳುತ್ತಿದ್ದರೆಂದರೆ, - ಅವತಾರ ಪುರುಷರು ಮಾತ್ರ ಜೀವಹಿತೇಚ್ಛೆಯಿಂದ ಈ ಸಮಾಧಿಯನ್ನು ಬಿಟ್ಟು ಕೆಳಗಿಳಿದು ಬರಬಲ್ಲರು. ಸಾಧಾರಣ ಜೀವರಿಗೆ ಅಲ್ಲಿಂದ ಹಿಂದಕ್ಕೆ ಬರುವುದಕ್ಕಾಗುವುದಿಲ್ಲ. ಅವರ ದೇಹ ಇಪ್ಪತ್ತೊಂದು ದಿನ ಮಾತ್ರ ಜೀವಿಸಿಕೊಂಡಿದ್ದು ಆಮೇಲೆ ತರಗೆಲೆಯ ಹಾಗೆ ಸಂಸಾರ ವೃಕ್ಷದಿಂದ ಉದುರಿ ಬಿದ್ದು ಹೋಗುತ್ತದೆ.</p>
<p>ಶಿಷ್ಯ : ಮನಸ್ಸು ಲುಪ್ತವಾಗಿ ಸಮಾಧಿಯಾದಾಗ ಮನಸ್ಸಿನ ಒಂದು ತರಂಗವೂ ಇಲ್ಲದಿರುವಾಗ - ವಿಕ್ಷೇಪದ, ಎಂದರೆ ಅಹಂ ಜ್ಞಾನದಿಂದ ಸಂಸಾರಕ್ಕೆ ಹಿಂತಿರುಗಿಬರುವ ಸಂಭವ ಎಲ್ಲಿಯದು? ಮನಸ್ಸೇ ಇಲ್ಲದಿರುವಾಗ ಏನು ಕಾರಣದಿಂದ ಸಮಾಧಿ ಸ್ಥಿತಿಯನ್ನು ಬಿಟ್ಟು ದೈತ ಪ್ರಪಂಚಕ್ಕೆ ಇಳಿದು ಬರುವರು ?</p>
<p>ಸ್ವಾಮಿಜಿ: ವೇದಾಂತ ಶಾಸ್ತ್ರದ ಅಭಿಪ್ರಾಯವೇನೆಂದರೆ ನಿಶ್ಲೇಷ ನಿರೋಧ ಸಮಾಧಿಯಿಂದ ಹಿಂದಿರುಗುವಿಕೆಯಿಲ್ಲ, ಅನಾವೃತ್ತಿ: ಶಬ್ದಾತ್' ಹಿಂದಿರುಗುವಿಕೆ ಇಲ್ಲ, ಇದಕ್ಕೆ ಶಾಸ್ತ್ರವೇ ಪ್ರಮಾಣ. ಆದರೆ ಅವತಾರ ಪುರುಷರು ಜೀವಹಿತಕ್ಕೋಸ್ಕರವಾಗಿ ಅಲ್ಪ ಸ್ವಲ್ಪ ಸಾಮಾನ್ಯ ವಾಸನೆ, ಆಶೆಯನ್ನು ಇಟ್ಟುಕೊಳ್ಳುತ್ತಾರೆ. ಅದನ್ನು ಅವಲಂಬಿಸಿಕೊಂಡೇ ಜ್ಞಾನಾತೀತ ಅದೈತ ಭೂಮಿಯಿಂದ 'ನಾನು ನೀನು' ಎಂಬ ಜ್ಞಾನ ಮೂಲವಾದ ದೈತಭೂಮಿಗೆ ಬರುತ್ತಾರೆ. - ಶಿಷ್ಯ: ಆದರೆ, ಮಹಾಶಯರೆ, ಅಲ್ಪಸ್ವಲ್ಪ ವಾಸನೆ ಇದ್ದರೆ ಅದನ್ನು ನಿಶ್ಮೀಷನಿರೋಧ ಸಮಾಧಿಯೆಂದು ಹೇಳುವುದು ಹೇಗೆ? ಏಕೆಂದರೆ ನಿಶ್ಲೇಷ, ನಿರ್ವಿಕಲ್ಪ ಸಮಾಧಿಯಲ್ಲಿ ಮನಸ್ಸಿನ ಸರ್ವವೃತ್ತಿಗಳ, ವಾಸನೆಗಳ ನಿರೋಧ ಅಥವಾ ಧ್ವಂಸ ಆಗಿಬಿಡುವುದೆಂದು ಶಾಸ್ತ್ರದಲ್ಲಿ ಹೇಳಿದೆ.</p>

<!-- 349-8/0120-->
<p>ಸ್ವಾಮಿಾಜಿ: ಹಾಗಾದರೆ ಮಹಾ ಪ್ರಳಯವಾದ ಮೇಲೆ ಪುನಃ ಸೃಷ್ಟಿಯಾಗುವುದು ಹೇಗೆ? ಮಹಾ ಪ್ರಳಯದಲ್ಲಿ ಎಲ್ಲವೂ ಬ್ರಹ್ಮದಲ್ಲಿ ಸೇರಿ ಹೋಗುವುದಷ್ಟೇ? ಆಮೇಲೂ ಶಾಸ್ತ್ರದಲ್ಲಿ ಸೃಷ್ಟಿಯ ಪ್ರಸ್ತಾವ ಕೇಳಿಬರುತ್ತದೆ - ಸೃಷ್ಟಿಯೂ ಲಯವೂ ಪ್ರವಾಹದಂತೆ ಪುನಃ ಪುನಃ ಆಗಿ ಹೋಗುತ್ತಿರುತ್ತವೆ. ಮಹಾ ಪ್ರಳಯವಾದ ಮೇಲೆ ಸೃಷ್ಟಿ ಮತ್ತು ಲಯಗಳು ಮತ್ತೆ ಬರುವಹಾಗೆ ಅವತಾರ ಪುರುಷರ ನಿರೋಧ ಮತ್ತು ವ್ಯುತ್ಸಾನಗಳೂ ಬರುತ್ತವೆ. ಇದು ಅಸಂಗತವೇಕಾಗುತ್ತದೆ?</p>
<p>ಶಿಷ್ಯ : ಲಯಕಾಲದಲ್ಲಿ ಪುನಃ ಸೃಷ್ಟಿಯ ಬೀಜವು ಬ್ರಹ್ಮದಲ್ಲಿ ಲೀನಪ್ರಾಯವಾಗಿರುತ್ತದೆ. ಅದು ಮಹಾಪ್ರಳಯ ಅಥವಾ ನಿರೋಧ ಸಮಾಧಿಯಲ್ಲ; ಆದರೆ ಸೃಷ್ಟಿಯು ಬೀಜ ಮತ್ತು ಶಕ್ತಿಯ ಆಕಾರ ಧಾರಣ ಮಾತ್ರ - ಎಂದು ನಾನು ವಾದಿಸಿದರೆ?</p>
<p>ಸ್ವಾಮಿಾಜಿ: ಹಾಗಾದರೆ ಅದಕ್ಕೆ ನಾನು ಹೇಳುವುದೆಂದರೆ, ಯಾವ ಬ್ರಹ್ಮದಲ್ಲಿ ಯಾವ ವಿಶೇಷಣದ ಆಭಾಸವೂ ಇಲ್ಲವೊ - ಯಾವುದು ನಿರ್ಲಿಪ ಮತ್ತು ನಿರ್ಗುಣಿ - ಅದರ ಮೂಲಕ ಈ ಸೃಷ್ಟಿ ಹೇಗೆ ತಾನೇ ಬಹಿರ್ಗತವಾಗಲು ಸಾಧ್ಯವಾಯಿತು? - ಅದಕ್ಕೆ ಉತ್ತರ ಕೊಡು.</p>
<p>ಶಿಷ್ಯ : ಇದು ತೋರಿಕೆಯ ಬಹಿರ್ಗತ. ಈ ಮಾತಿಗೆ ಉತ್ತರವಾಗಿ ಶಾಸ್ತ್ರದಲ್ಲಿ ಹೇಳಿರುವುದೇನೆಂದರೆ, ಬ್ರಹ್ಮದಿಂದ ಸೃಷ್ಟಿ ವಿಕಾಸ ಮರುಮರೀಚಿಕೆಯಂತೆ ಕಂಡುಬರುವುದೇನೋ ನಿಜ: ಆದರೆ ವಸ್ತುತಃ ಸೃಷ್ಟಿ ಮುಂತಾದ್ದು ಯಾವುದೂ ಆಗಿಲ್ಲ. ಭಾವ ವಸ್ತುವಾದ ಬ್ರಹ್ಮದಲ್ಲಿ ಅಭಾವ ಅಥವಾ ಮಿಥ್ಯಾ ಮಾಯಾಶಕ್ತಿಯಿಂದ ಈ ವಿಧವಾದ ಭ್ರಮವು ಕಾಣುತ್ತದೆ.</p>
<p>ಸ್ವಾಮಿಾಜಿ: ಸೃಷ್ಟಿಯೇ ಮಿಥೆಯಾದರೆ, ಜೀವನ, ನಿರ್ವಿಕಲ್ಪ ಸಮಾಧಿ ಮತ್ತು ಸಮಾಧಿಯಿಂದ ವ್ಯುತ್ಸಾನ ಇವುಗಳೂ ಮಿಥೈಯೆಂದು ನೀನು ತಿಳಿದುಕೊಳ್ಳಬಲ್ಲೆಯಷ್ಟೆ. ಜೀವವು ಸ್ವತಃ ಬ್ರಹ್ಮಸ್ವರೂಪ; ಅದಕ್ಕೆ ಇನ್ನು ಬಂಧನದ ಅನುಭವವೆಂಥಾದ್ದು? ಹಾಗಾದರೆ, 'ನಾನು ಆತ್ಮ' ಎಂಬುದನ್ನು ಅನುಭವ ಮಾಡಿಕೊಳ್ಳುವುದಕ್ಕೆ ನೀನು ಅಪೇಕ್ಷಿಸುತ್ತೀಯಷ್ಟೆ, ಅದೂ ಕೂಡ ಒಂದು ಭ್ರಮೆ - ಏಕೆಂದರೆ ಶಾಸ್ತ್ರವು ನೀನು ಸರ್ವದಾ ಬ್ರಹ್ಮವಾಗಿಯೆ ಇದ್ದೀಯೆ ಎಂದು ಹೇಳುತ್ತದೆ. ಆದ್ದರಿಂದಲೆ “ಅಯಮೇವ ಹಿ ತೇ ಬಂಧಃ ಸಮಾಧಿಮನುತಿಷ್ಠಸಿ” - ನೀನು ಸಮಾಧಿಯನ್ನು ಪಡೆಯುವುದಕ್ಕೆ ಅಪೇಕ್ಷಿಸುತ್ತೀಯಷ್ಟೆ, ಇದೇ ನಿನಗೆ ಬಂಧನ. - ಶಿಷ್ಯ : ಇದು ಒಳ್ಳೆಯ ಕಷ್ಟಕ್ಕೆ ಬಂತು; ನಾನು ಬ್ರಹ್ಮವಾದರೆ, ಈ ವಿಷಯ ಯಾವಾಗಲೂ ಅನುಭವವಾಗುತ್ತಿರುವುದಿಲ್ಲವೇಕೆ?</p>
<p>ಸ್ವಾಮಿಾಜಿ: ದೈತ ಭೂಮಿಕೆಯಲ್ಲಿ ಈ ಸಂಗತಿಯನ್ನು ಅನುಭವ ಮಾಡಬೇಕಾದರೆ ಒಂದು ಕರಣ ಬೇಕು. ಮನಸ್ಸೇ ನಮಗೆ ಇರತಕ್ಕ ಅಂತಃಕರಣ. ಆದರೆ ಮನಸ್ಸು ಎಂಬ ಪದಾರ್ಥ ಜಡ. ಹಿಂದೆ ಇರುವ ಆತ್ಮದ ಪ್ರಭೆಯಿಂದ ಮನಸ್ಸು ಚೇತನದ ಹಾಗೆ ಕಾಣುತ್ತದೆ.</p>
<p>00</p>

<!-- 349-8/0121-->

<p>ಅಷ್ಟೆ, ಪಂಚದಶೀಕಾರರು ಅದನ್ನೇ ಹೇಳಿದ್ದಾರೆ - "ಚಿಚ್ಛಾಯಾವೇಶತಃ ಶಕ್ತಿಶೈತನೇವ ವಿಭಾತಿ ಸಾ' ಚಿತೃರೂಪವಾದ ಆತ್ಮದ ಛಾಯೆ ಅಥವಾ ಪ್ರತಿಬಿಂಬದ ಆವೇಶ ಶಕ್ತಿಯೇ ಚೈತನ್ಯಮಯಿಯೆಂದು ತೋರುತ್ತದೆ ಮತ್ತು ಇದರಿಂದಲೇ ಮನಸೂ ಚೇತನ ಪದಾರ್ಥವೆಂದು ಕಾಣುತ್ತದೆ. ಅದರಿಂದಲೆ ಮನಸ್ಸಿನಿಂದ ಶುದ್ಧ ಚೈತನ್ಯ ಸ್ವರೂಪವಾದ ಆತ್ಮವನ್ನು ತಿಳಿದುಕೊಳ್ಳಲಾಗುವುದಿಲ್ಲವೆಂಬ ಮಾತು ನಿಶ್ಚಯ. ಮನಸ್ಸಿನ ಆಚೆಗೆ ಹೋಗಬೇಕು. ಮನಸ್ಸಿನ ಆಚೆಗೆ ಮತ್ತಾವ ಕರಣವೂ ಇಲ್ಲ - ಆತ್ಮವೊಂದೇ ಇರುವುದು; ಆದ್ದರಿಂದ ಯಾವುದನ್ನು ತಿಳಿದುಕೊಳ್ಳಬೇಕೊ ಅದೇ ಕರಣಸ್ಥಾನದಲ್ಲಿದೆ. ಕರ್ತ, ಕರ್ಮ, ಕರಣ ಎಲ್ಲಾ ಒಂದಾಗಿವೆ. ಅದಕ್ಕೋಸ್ಕರವೇ ಶ್ರುತಿ 'ವಿಜ್ಞಾತಾರವರೇ ಕೇನ ವಿಜಾನೀಯಾತ್” - ನಿತ್ಯವಸ್ತುವನ್ನು ಯಾವುದರಿಂದ ತಿಳಿಯುವುದು? ಎಂದು ಹೇಳಿರುವುದು. ಇದರಿಂದ ಒಟ್ಟಾರೆ ಏನು ಹೇಳಿದಹಾಗಾಯಿತೆಂದರೆ, ದೈತ ಭೂಮಿಕೆಯ ಆಚೆ ಒಂದು ಅವಸ್ಥೆ ಇದೆ; ಅಲ್ಲಿ ಕರ್ತ ಕರ್ಮ ಕರಣಾದಿ ದೈತಭಾವಗಳಿಲ್ಲ. ಮನಸ್ಸು ನಿರುದ್ಧವಾದರೆ ಇದು ಪ್ರತ್ಯಕ್ಷವಾಗುತ್ತದೆ. ಬೇರೆ ಮಾತಿಲ್ಲದಿದ್ದರಿಂದ ಈ ಅವಸ್ಥೆಯನ್ನು ಪ್ರತ್ಯಕ್ಷ ಮಾಡಿಕೊಳ್ಳುವುದೆಂದು ಹೇಳಿದೆ. ಏಕೆಂದರೆ ಆ ಅನುಭವವನ್ನು ತಿಳಿಸುವುದಕ್ಕೆ ಮಾತುಗಳೇ ಇಲ್ಲ. ಶಂಕರಾಚಾರ್ಯರು ಅದನ್ನು 'ಅಪರೋಕ್ಷಾನುಭೂತಿ' ಎಂದು ಕರೆದಿದ್ದಾರೆ. ಈ ಪ್ರತ್ಯಕ್ಷಾನುಭೂತಿ ಅಥವಾ ಅಪರೋಕ್ಷಾನುಭೂತಿಯನ್ನು ಪಡೆದರೂ ಅವತಾರ ಪುರುಷರು ಕೆಳಕ್ಕೆ ಇಳಿದುಬಂದು ದೈತಭೂಮಿಯಲ್ಲಿ ಅದರ ಆಭಾಸವನ್ನು ತಿಳಿಸುತ್ತಾರೆ - ಅದಕ್ಕೋಸ್ಕರವೇ ಆಪ್ತಪುರುಷರ ಅನುಭವದಿಂದಲೇ ವೇದಾದಿ ಶಾಸ್ತ್ರಗಳ ಉತ್ಪತ್ತಿಯೆಂದು ಹೇಳುವುದು, ಸಾಧಾರಣ ಜೀವನ ಅವಸ್ಥೆಯಾದರೆ ಉಪ್ಪಿನ ಬೊಂಬೆ ಸಮುದ್ರವನ್ನು ಅಳೆಯುವುದಕ್ಕೆ ಹೋಗಿ ಕರಗಿಹೋಗುವ ಹಾಗೆ; ತಿಳಿಯಿತೆ ? ಒಟ್ಟಿನ ಮೇಲೆ ಏನು ಹೇಳಬಹುದೆಂದರೆ, ''ನೀನು ಸರ್ವದಾ ಬ್ರಹ್ಮ' ಎಂಬ ಸಂಗತಿಯನ್ನು ತಿಳಿಯ ಬೇಕು ಅಷ್ಟೆ; ನೀನು ಸರ್ವದಾ ಅದೇ ಆಗಿದ್ದೀಯೆ, ಆದರೆ ಮಧೆ, ಶಾಸ್ತ್ರವು ಮಾಯೆಯೆಂದು ಹೇಳುವ ಜಡಮನಸ್ಸು ಬಂದು ಅದನ್ನು ತಿಳಿಯಗೊಡಿಸುವುದಿಲ್ಲ. ಆ ಸೂಕ್ಷ್ಮ ಜಡರೂಪವಾದ ಕಾರಣವಸ್ತುವಿನಿಂದ ನಿರ್ಮಿತವಾದ ಮನಸ್ಸೆಂಬ ಪದಾರ್ಥ ಪ್ರಶಾಂತವಾದರೆ, ಆತ್ಮದ ಪ್ರಭೆಯಿಂದ ಆತ್ಮ ತಾನೇ ಪ್ರಕಾಶಿತವಾಗುತ್ತದೆ. ಈ ಮಾಯಾ ಅಥವಾ ಮನಸ್ಸು ಮಿಥೆಯೆಂಬುದಕ್ಕೆ ಒಂದು ಪ್ರಮಾಣವೇನೆಂದರೆ, ಮನಸ್ಸು ಜಡ ಮತ್ತು ಅಂಧಕಾರಸ್ವರೂಪ; ಹಿಂದಿರುವ ಆತ್ಮದ ಪ್ರಭೆಯಿಂದ ಚೇತನದ ಹಾಗೆ ಗೋಚರವಾಗುತ್ತದೆ. ಇದನ್ನು ಯಾವಾಗ ತಿಳಿದುಕೊಳ್ಳಲು ಸಮರ್ಥನಾಗುವೆಯೋ, ಆಗ ಒಂದು ಅಖಂಡ ಚೇತನದಲ್ಲಿ ಮನಸ್ಸು ಲಯವಾಗಿ ಹೋಗುತ್ತದೆ; ಆಗಲೇ - “ಅಯಮಾತ್ಮಾ ಬ್ರಹ್ಮ'" ಎಂಬ ಅನುಭೂತಿಯಾಗುತ್ತದೆ. * ಆಮೇಲೆ ಸ್ವಾಮಿಾಜಿ, 'ನಿನಗೆ ನಿದ್ರೆ ಬರುವಹಾಗಿದೆ ಎಂದು ಕಾಣುತ್ತದೆ - ಹಾಗಾದರೆ ಮಲಗಿಕೊ'' ಎಂದರು. ಶಿಷ್ಯನು ಸ್ವಾಮಿಗಳ ಹತ್ತಿರ ಹಾಸಿಗೆಯ ಮೇಲೆ ಮಲಗಿಕೊಂಡು ನಿದ್ರೆ ಮಾಡಲಾರಂಭಿಸಿದನು. ರಾತ್ರಿ ಸ್ವಾಮಿಾಜಿಗೆ ಚೆನ್ನಾಗಿ ನಿದ್ರೆ ಬರದೆ</p>

<!-- 349-8/0122-->
<p>122</p>
<p>ಇದ್ದದ್ದರಿಂದ ಮಧ್ಯೆಮಧ್ಯೆ ಏಳುತ್ತಿದ್ದರು. ಶಿಷ್ಯನೂ ಆಗ ನಿದ್ರೆಯಿಂದೆದ್ದು ಅವರಿಗೆ ಅಗತ್ಯವಾದ ಸೇವೆ ಮಾಡುತ್ತಿದ್ದನು. ಆ ರಾತ್ರಿ ಕಳೆಯಲು, ಅದರ ಕಡೆಯ ಭಾಗದಲ್ಲಿ ಒಂದು ಅದ್ಭುತವನ್ನು ನೋಡಿ ನಿದ್ರಾಭಂಗವಾಗಿ ಆನಂದದಿಂದ ಹಾಸಿಗೆ ಬಿಟ್ಟಿದ್ದನು. ಬೆಳಗ್ಗೆ ಗಂಗಾಸ್ನಾನವಾದ ಮೇಲೆ ಶಿಷ್ಯನು ಬಂದು ನೋಡಲು, ಸ್ವಾಮಿಾಜಿ ಮಠದ ಒಳಭಾಗದಲ್ಲಿ ಒಂದು ದೊಡ್ಡ ಬೆಂಚಿನ ಮೇಲೆ ಪೂರ್ವಮುಖರಾಗಿ ಕುಳಿತಿದ್ದರು. ಹಿಂದಿನ ದಿನ ರಾತ್ರಿ ಆದ ಸ್ವಪ್ನ ವೃತ್ತಾಂತವನ್ನು ಸ್ಮರಿಸಿಕೊಂಡು ಸ್ವಾಮಿಗಳ ಪಾದಪದ್ಮವನ್ನು ಅರ್ಚನೆ ಮಾಡುವುದಕ್ಕೋಸ್ಕರ ಅವನ ಮನಸ್ಸು ಈಗ ಕಾತರಗೊಂಡಿತು. ಈ ಅಭಿಪ್ರಾಯವನ್ನು ತಿಳಿಸಿ ಸ್ವಾಮಿಜಿಯವರ ಅನುಮತಿಯನ್ನು ಬೇಡಿದನು. ಅವನ ವಿಶೇಷವಾದ ಒತ್ತಾಯದಿಂದ ಸ್ವಾಮಿಾಜಿ ಒಪ್ಪಿಕೊಂಡರು. ಶಿಷ್ಯನು ಕೆಲವು ಪುಷ್ಪಗಳನ್ನು ತೆಗೆದುಕೊಂಡು ಬಂದು ಸ್ವಾಮಿಗಳ ದೇಹದಲ್ಲಿ ಮಹಾಶಿವನ ಅಧಿಷ್ಠಾನವನ್ನು ಭಾವಿಸುತ್ತಾ ವಿಧ್ಯುಕ್ತವಾದ ರೀತಿಯಲ್ಲಿ ಅವರನ್ನು ಪೂಜಿಸಿದನು.</p>
<p>ಪೂಜೆ ಮುಗಿದ ಮೇಲೆ ಸ್ವಾಮಿಾಜಿ ಶಿಷ್ಯನನ್ನು ಕುರಿತು, “ನಿನ್ನ ಪೂಜೆಯೇನೋ ಆಗಿಹೋಯಿತು; ಆದರೆ ಬಾಬೂರಾಮ (ಪ್ರೇಮಾನಂದ) ಬಂದು ನಿನ್ನನ್ನು ಈಗ ನುಂಗಿಹಾಕಿಬಿಡುತ್ತಾನೆ! ನೀನು ಪರಮಹಂಸರ ಪೂಜೆಗೆ ಇಟ್ಟುಕೊಳ್ಳುವ ಹೂವಿನ ಪಾತ್ರೆಯಲ್ಲಿ ನನ್ನ ಕಾಲನ್ನು ಇಟ್ಟು ಪೂಜೆ ಮಾಡಿದೆ ಅಲ್ಲವೆ?'' ಎಂದರು. ಮಾತು ಮುಗಿಯಿತೊ ಮುಗಿಯಲಿಲ್ಲವೊ ಅಷ್ಟರೊಳಗೆ ಪ್ರೇಮಾನಂದ ಸ್ವಾಮಿಗಳು ಅಲ್ಲಿಗೆ ಬಂದರು. ಸ್ವಾಮೀಜಿ ಅವರಿಗೆ “ಅಯ್ಯಾ, ನೋಡು ಇಂದು ಏನು ಭಯಂಕರವಾದ ಕೆಲಸವನ್ನು ಮಾಡಿಬಿಟ್ಟಿದ್ದಾನೆ ! ಪರಮಹಂಸರ ಪೂಜೆಯ ತಟ್ಟೆಯಲ್ಲಿ, ಸುಗಂಧ ಮುಂತಾದ್ದನ್ನೆಲ್ಲಾ ತಂದು ಇವೊತ್ತು ನನ್ನ ಪೂಜೆ ಮಾಡಿದ್ದಾನೆ'' ಎಂದು ಹೇಳಿಬಿಟ್ಟರು. ಪ್ರೇಮಾನಂದ ಸ್ವಾಮಿಗಳು ನಗುತ್ತ ನಗುತ್ತ, “ಅವನು ಮಾಡಿದ್ದು ಸರಿತಾನೆ; ನೀನೂ ಪರಮಹಂಸರು ಬೇರೆಬೇರೆಯೇನು ?'' ಎಂದರು. ಈ ಮಾತನ್ನು ಕೇಳಿ ಶಿಷ್ಯನು ನಿರ್ಭಯನಾದನು.</p>
<p>ಶಿಷ್ಯನು ತುಂಬ ಆಚಾರಶೀಲನಾದವನು; ಆದ್ದರಿಂದ ಅಭಕ್ಷವಸ್ತುಗಳನ್ನು ತಿನ್ನುವುದಿರಲಿ, ಯಾರಾದರೂ ಮುಟ್ಟಿದ ಪದಾರ್ಥಗಳನ್ನೂ ತಿನ್ನುತ್ತಿರಲಿಲ್ಲ. ಇದಕ್ಕೋಸ್ಕರ ಸ್ವಾಮಿಗಳು ಶಿಷ್ಯನನ್ನು ಆಗಾಗ್ಗೆ ಭಟ್ಟಾಚಾರ್ಯ ವೈದಿಕ ಬ್ರಾಹ್ಮಣ' ಎಂದು ಕರೆಯುತ್ತಿದ್ದರು. ಬೆಳಿಗ್ಗೆ ಫಲಾಹಾರದ ಸಮಯದಲ್ಲಿ ವಿಲಾಯತಿಯ ಬಿಸ್ಕತ್ತು ಮೊದಲಾದ್ದನ್ನು ತಿನ್ನುತ ತಿನ್ನುತ ಸ್ವಾಮಿಗಳು ಸದಾನಂದ ಸ್ವಾಮಿಗಳಿಗೆ “ಭಟ್ಟಾಚಾರ್ಯನನ್ನು ಹಿಡಿದುಕೊಂಡು ಬಾ'' ಎಂದು ಹೇಳಿದರು. ಅವರ ಆಜ್ಞೆಯನ್ನು ಕೇಳಿ ಶಿಷ್ಯನು ಹತ್ತಿರ ಬರಲು, ಸ್ವಾಮಿಗಳು ಈ ಪದಾರ್ಥಗಳಲ್ಲಿ ಸ್ವಲ್ಪವನ್ನು ಅವನಿಗೆ ಪ್ರಸಾದದಂತೆ ತಿನ್ನುವುದಕ್ಕೆ ಕೊಟ್ಟರು. ಶಿಷ್ಯನು ಸಂಕೋಚಪಡದೆ ಅದನ್ನು ತಿಂದನು. ಸ್ವಾಮಿಾಜಿ ಅದನ್ನು ನೋಡಿ ಅವನಿಗೆ “ಈವೊತ್ತು ಏನು ತಿಂದೆ ಬಲ್ಲೆಯಾ? ಇವು ಕೋಳಿ ಮೊಟ್ಟೆಯಿಂದ ಮಾಡಿದುವು!'' ಎಂದು ಹೇಳಿದರು. ಅದಕ್ಕೆ ಅವನು ಏನಾದರೂ ಇರಲಿ ನಾನು ತಿಳಿದುಕೊಳ್ಳಬೇಕಾದುದಿಲ್ಲ; ತಮ್ಮ ಪ್ರಸಾದರೂಪವಾದ ಅಮೃತವನ್ನು ತಿಂದು ಅಮರನಾದೆನು” ಎಂದು ಉತ್ತರ ಕೊಟ್ಟನು. ಅದನ್ನು ಕೇಳಿ ಸ್ವಾಮಿಗಳು</p>

<!-- 349-8/0123-->

<p>'ಇಂದಿನಿಂದ ನಿನ್ನ ಜಾತಿ ವರ್ಣ ಕುಲ ಪಾಪ ಪುಣ್ಯ ಮೊದಲಾದುವುಗಳ ಮೇಲಣ ಎಲ್ಲ ಅಭಿಮಾನವೂ ಹೋಗಿಬಿಡಲಿ - ನಾನು ಆಶೀರ್ವಾದ ಮಾಡಿದ್ದೇನೆ' ಎಂದು ಹೇಳಿದರು.</p>
<p>ಸ್ವಾಮಿಾಜಿಯ ಅಂದಿನ ಅಯಾಚಿತ ಮತ್ತು ಅಪಾರ ದಯೆಯ ವೃತ್ತಾಂತವನ್ನು ಸ್ಮರಿಸಿಕೊಂಡು ಶಿಷ್ಯನು ತನ್ನ ಮನುಷ್ಯ ಜನ್ಮವು ಸಾರ್ಥಕವಾಯಿತೆಂದು ತಿಳಿದು ಕೊಂಡನು.</p>
<p>- ಮಧ್ಯಾಹ್ನದ ಮೇಲೆ ಸ್ವಾಮಿಾಜಿ ಹತ್ತಿರಕ್ಕೆ ಅಕೌಂಟೆಂಟ್ ಜನರಲ್ ಬಾಬು ಮನ್ಮಥನಾಥ ಭಟ್ಟಾಚಾರ್ಯರು ಬಂದರು. ಅಮೆರಿಕಾಕ್ಕೆ ಹೋಗುವುದಕ್ಕೆ ಮೊದಲು ಮದ್ರಾಸಿನಲ್ಲಿ ಸ್ವಾಮಿಾಜಿ ಅನೇಕ ದಿನ ಇವರ ಮನೆಯಲ್ಲಿ ಅತಿಥಿಯಾಗಿದ್ದರು; ಆಗಿನಿಂದ ಇವರು ಸ್ವಾಮಿಗಳಲ್ಲಿ ವಿಶೇಷ ಭಕ್ತಿ ಶ್ರದ್ದೆಗಳನ್ನಿಟ್ಟುಕೊಂಡಿದ್ದರು. ಭಟ್ಟಾಚಾರ್ಯ ಮಹಾಶಯರು ಸ್ವಾಮಿಗಳನ್ನು ಪಾಶ್ಚಾತ್ಯದೇಶ ಮತ್ತು ಭರತ ಖಂಡಗಳ ಸಂಬಂಧವಾಗಿ ನಾನಾ ಸಂಗತಿಗಳನ್ನು ಕೇಳುವುದಕ್ಕೆ ಮೊದಲುಮಾಡಿದರು. ಸ್ವಾಮಿಾಜಿ ಈ ಪ್ರಶ್ನೆಗಳಿಗೆ ಉತ್ತರ ಕೊಟ್ಟು ಮತ್ತು ಇತರ ನಾನಾ ವಿಧಗಳಲ್ಲಿಯೂ ಅವರನ್ನು ಸಂತೋಷಗೊಳಿಸಿ ಒಂದು ದಿನ ಇಲ್ಲಿ ಇದ್ದು ಹೋಗಿ'' ಎಂದರು. ಮನ್ಮಥಬಾಬುಗಳು ಅದಕ್ಕೆ ಇನ್ನೊಂದು ದಿನ ಬಂದು ಇದು ಹೋಗುತ್ತೇನೆ'' ಎಂದು ಹೇಳಿ ಅಪ್ಪಣೆ ಪಡೆದು ಕೆಳಕ್ಕೆ ಇಳಿದು ಹೋಗುತ್ತ ಹೋಗುತ್ತ ಸ್ನೇಹಿತರೊಬ್ಬರೊಡನೆ ಹೀಗೆಂದು ಹೇಳಿದರು:</p>
<p>ಇವರು ಭಮಂಡಲದಲ್ಲಿ ಒಂದು ದೊಡ್ಡ ಆಂದೋಳನವನ್ನೇ ಉಂಟುಮಾಡುವರೆಂದು ನಾವು ಮೊದಲೇ ಮದ್ರಾಸಿನಲ್ಲಿ ಚೆನ್ನಾಗಿ ತಿಳಿದುಕೊಂಡಿದ್ದೆವು. ಇಂಥ ಸರ್ವತೋಮುಖವಾದ ಪ್ರತಿಭೆ ಮನುಷ್ಯ ಮಾತ್ರದಲ್ಲಿ ಕಂಡುಬರುವುದಿಲ್ಲ.”</p>
<p>ಸ್ವಾಮಿಜಿಯವರು ಮನ್ಮಥ ಬಾಬುಗಳ ಜೊತೆಯಲ್ಲಿ ಗಂಗೆಯ ತೀರದವರೆಗೆ ಬಂದು ಅವರಿಗೆ.ಅಭಿವಾದನ ಮಾಡಿ ಅವರು ಹೋಗುವುದಕ್ಕೆ ಅಪ್ಪಣೆಯನ್ನು ಕೊಟ್ಟರು. ಅನಂತರ ಮೈದಾನದಲ್ಲಿ ಸ್ವಲ್ಪ ಹೊತ್ತು ತಿರುಗಾಡುತ್ತಿದ್ದು ವಿಶ್ರಾಂತಿ ಪಡೆಯುವುದಕ್ಕೆ ಮೇಲೆ ಹೊರಟುಹೋದರು.</p>

<!-- 349-8/0124-->
<p>- ಅಧ್ಯಾಯ ೧೯ * ಸ್ಥಳ: ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮. ಶಿಷ್ಯನು ಈ ದಿವಸ ಬೆಳಿಗ್ಗೆ ಮಠಕ್ಕೆ ಬಂದಿದ್ದಾನೆ. ಸ್ವಾಮಿಜಿಯವರ ಪಾದ ಪದ್ಮಕ್ಕೆ ನಮಸ್ಕರಿಸಿ ನಿಂತುಕೊಂಡ ಕೂಡಲೆ, ಸ್ವಾಮಿಾಜಿ ''ಇನ್ನು ನೌಕರಿ ಮಾಡಿ ಆಗುವುದೇನು? ಒಂದು ಕಸುಬನ್ನು ಅವಲಂಬಿಸಬಾರದೆ?'' ಎಂದರು. ಶಿಷ್ಯನು ಆಗ ಒಂದು ಕಡೆ ಮನೆಯಲ್ಲಿ ಪಾಠ ಹೇಳಿಕೊಡುತ್ತಿದ್ದನು ಅಷ್ಟೆ, ಸಂಸಾರದ ಭಾರ ಆಗಲೂ ಇನ್ನೂ ಅವನ ಮೇಲೆ ಬಿದ್ದಿರಲಿಲ್ಲ. ಸುಖವಾಗಿ ಕಾಲಕಳೆದುಹೋಗುತ್ತಿತ್ತು. ಶಿಕ್ಷಣ ಕಾರ್ಯ ಸಂಬಂಧವಾಗಿ ಶಿಷ್ಯನು ಪ್ರಶ್ನೆ ಮಾಡಲು, ಸ್ವಾಮಿಾಜಿ ''ಬಹುಕಾಲ ಮೇಷ್ಟರ ಕೆಲಸ ಮಾಡಿದರೆ ಬುದ್ದಿ ಕೆಟ್ಟು ಹೋಗುತ್ತದೆ. ಜ್ಞಾನವಿಕಾಸ ಉಂಟಾಗುವುದಿಲ್ಲ. ಹಗಲೂ ರಾತ್ರಿ ಹುಡುಗರ ಜತೆಯಲ್ಲಿ ಇದ್ದು ಇದ್ದು ಕ್ರಮೇಣ ಜಡರಂತಾಗಿ ಬಿಡಬೇಕಾಗುತ್ತದೆ. ಇನ್ನು ಮೇಲೆ ಮೇಷ್ಟರ ಕೆಲಸ ಮಾಡಬೇಡ'' ಎಂದರು.</p>
<p>ಶಿಷ್ಯ : ಆದರೆ ಏನು ಮಾಡಲಿ?</p>
<p>ಸ್ವಾಮಿಜಿ : ನೀನು ಸಂಸಾರದಲ್ಲೇ ಇದ್ದುಕೊಂಡು ಧನಾರ್ಜನೆಯನ್ನು ಮಾಡಬೇಕೆಂಬ ಯೋಚನೆ ಇದ್ದರೆ, ಹೋಗು - ಅಮೆರಿಕಾಕ್ಕೆ ಹೊರಟುಹೋಗು. ಕಸುಬು ಮಾಡುವುದಕ್ಕೆ ಸಲಹೆಗಳನ್ನು ಕೊಡುವೆನು. ನೋಡು ಐದು ವರ್ಷದಲ್ಲಿ ಎಷ್ಟು ರೂಪಾಯಿ ಶೇಖರಿಸುವೆ!</p>
<p>ಶಿಷ್ಯ : ಏನು ಕಸುಬನ್ನು ಅವಲಂಬಿಸಲಿ? ಹಣವನ್ನು ಎಲ್ಲಿಂದ ತರಲಿ?</p>
<p>ಸ್ವಾಮಿಜಿ : ನೀನೇನು ಹುಚ್ಚನ ಹಾಗೆ ಮಾತನಾಡುತ್ತೀಯೆ? ಒಳಗೆ ಅದಮ್ಯವಾದ ಶಕ್ತಿಯಿದೆ. ಸುಮ್ಮನೆ 'ನಾನು ಏನೂ ಅಲ್ಲ ಎಂದುಕೊಂಡು ನಿರ್ವಿಯ್ರರಾಗಿ ಬಿದ್ದಿದ್ದೀರಿ. ನೀವೇ ಏಕೆ? ಎಲ್ಲಾ ಜಾತಿಯವರೂ ಹಾಗೇ ಆಗಿದ್ದಾರೆ. ಒಂದು ಸಲ ಹೊರಗೆ ಸಂಚರಿಸಿಕೊಂಡು ಬಾ - ಭರತಖಂಡವನ್ನು ಬಿಟ್ಟು ಮಿಕ್ಕ ದೇಶಗಳ ಜನರಲ್ಲಿ ಜೀವನ ಹೇಗೆ ಪ್ರವಹಿಸುತ್ತಿದೆ ಎಂಬುದು ಗೊತ್ತಾಗುತ್ತದೆ. ನೀವು ಮಾಡುವುದೇನು? - ಇಷ್ಟು ವಿದ್ಯೆ ಕಲಿತು ಅನ್ಯರ ಮನೆಯ ಬಾಗಿಲಿನಲ್ಲಿ ಭಿಕಾರಿಯಂತೆ 'ನೌಕರಿ ಕೊಡಿ, ನೌಕರಿ ಕೊಡಿ' ಎಂದು ಅರಚಿಕೊಳ್ಳುವುದು. ಎಕ್ಕಡವನ್ನು ತಿಂದು ತಿಂದು - ಗುಲಾಮಗಿರಿಯನ್ನು ಮಾಡಿ ಮಾಡಿ ನೀವೇನು ಮನುಷ್ಯರಾಗಿದ್ದೀರಾ? ನಿಮ್ಮ ಬೆಲೆ ಒಂದು ಕುರುಡು ಕವಡೆಯೂ ಇಲ್ಲ. ಇಂಥ ಸಜಲ ಸಫಲ ದೇಶ; ಇಲ್ಲಿ ಪ್ರಕೃತಿ ಮಿಕ್ಕ ದೇಶಗಳಿಗಿಂತ ಕೋಟ್ಯಧಿಕವಾಗಿ ಧನಧಾನ್ಯವನ್ನು ಕೊಡುತ್ತಿದೆ. ಇಲ್ಲಿ ಪ್ರಾಣವನ್ನು ಧರಿಸಿಕೊಂಡಿರುವುದಕ್ಕೆ ನಿಮ್ಮ ಹೊಟ್ಟೆಗೆ ಅನ್ನವಿಲ್ಲ - ಬೆನ್ನಿನ ಮೇಲೆ ಬಟ್ಟೆಯಿಲ್ಲ ! ಯಾವ ದೇಶದ ಧನಧಾನ್ಯಗಳು ಪ್ರಪಂಚದ ಇತರ ದೇಶಗಳಲ್ಲೆಲ್ಲಾ ನಾಗರಿಕತೆಯನ್ನು ಪ್ರಚಾರಪಡಿಸಿತೋ ಆ ಅನ್ನಪೂರ್ಣೆಯ ದೇಶದಲ್ಲಿ ನಿಮಗೆ ಇಂಥ ದುರ್ದಶಯೆ? ಒಂದು ಗತಿಗೆಟ್ಟ ನಾಯಿಗಿಂತಲೂ ನಿಮ್ಮ ಸ್ಥಿತಿ ಕಡೆಯಾಗಿದೆ. ನೀವು ನಿಮ್ಮ ವೇದ *<span class="en"> C.W. Vol. VII, P 144</span></p>

<!-- 349-8/0125-->

<p>ವೇದಾಂತಗಳ ಬಡಾಯಿಯನ್ನು ಹೇಳಿಕೊಳ್ಳುತ್ತೀರಿ. ಯಾವ ಜನಾಂಗವು ಸಾಮಾನ್ಯ ಅನ್ನ ಬಟ್ಟೆಗಳನ್ನು ಸಂಪಾದಿಸಲಾರದೆ, ಮತ್ತೊಬ್ಬರ ಮುಖವನ್ನು ನೋಡಿಕೊಂಡೇ ಹೊಟ್ಟೆ ಹೊರೆದುಕೊಳ್ಳುತ್ತದೆಯೋ, ಆ ಜನಾಂಗಕ್ಕೆ ಬಡಾಯಿ ಏಕೆ ? ಧರ್ಮ ಕರ್ಮಗಳನ್ನು ಈಗ ಗಂಗೆಯಲ್ಲಿ ತೇಲಿಬಿಟ್ಟು ಮೊದಲು ಜೀವನ ಸಂಗ್ರಾಮದಲ್ಲಿ ಮುಂದಾಗಿರಿ. ಭರತಖಂಡದಲ್ಲಿ ಎಷ್ಟು ಪದಾರ್ಥಗಳು ಉತ್ಪತ್ತಿಯಾಗುತ್ತವೆ! ಅನ್ಯದೇಶದ ಜನರು ಈ ಕಚ್ಚಾಪದಾರ್ಥಗಳಿಂದ ಮತ್ತು ಅವುಗಳ ಸಹಾಯದಿಂದ ಬಂಗಾರವನ್ನು ಪಡೆಯುತ್ತಾರೆ. ನೀವೊ ಮೂಟೆ ಹೊರುವ ಕತ್ತೆಗಳಂತೆ ಅವರ ಪದಾರ್ಥಗಳನ್ನು ಎಳೆದು ಸಾಯುತ್ತೀರಿ. ಭರತಖಂಡದಲ್ಲಿ ಬೆಳೆಯುವ ಕಚ್ಚಾ ಪದಾರ್ಥಗಳನ್ನು ದೇಶವಿದೇಶಗಳ ಜನರು ತೆಗೆದುಕೊಂಡು ಹೋಗಿ ಅವುಗಳ ಮೇಲೆ ತಮ್ಮ ಬುದ್ಧಿಯನ್ನು ಉಪಯೋಗಿಸಿ ನಾನಾ ಪದಾರ್ಥಗಳನ್ನು ತಯಾರುಮಾಡಿ ದೊಡ್ಡವರಾದರು. ನೀವೊ ನಿಮ್ಮ ಬುದ್ಧಿಯನ್ನು ಪೆಟ್ಟಿಗೆಯಲ್ಲಿ ಮುಚ್ಚಿಟ್ಟು ಮನೆಯಲ್ಲಿದ್ದ ಹಣವನ್ನು ಹೊರಗಿನವರಿಗೆ ಕೊಟ್ಟು ಬಿಟ್ಟು 'ಕವಳ' 'ಕವಳ' ಎಂದು ಅಲೆಯುತ್ತಿದ್ದೀರಿ!” - ಶಿಷ್ಯ : ಯಾವ ಮಾರ್ಗವನ್ನು ಅನುಸರಿಸಿದರೆ ಅನ್ನ ಸಂಪಾದನೆಯಾಗುತ್ತದೆ, ಮಹಾಶಯರೆ?</p>
<p>ಸ್ವಾಮಿಾಜಿ : ಮಾರ್ಗ ನಿಮ್ಮ ಕೈಯಲ್ಲಿಯೇ ಇದೆ. ಕಣ್ಣನ್ನು ಬಟ್ಟೆಯಿಂದ ಕಟ್ಟಿಕೊಂಡು ನಾನು ಕುರುಡ, ನಾನು ಏನನ್ನೂ ನೋಡಲಾರೆ' ಎಂದು ಹೇಳುತ್ತಿದ್ದೀರಿ. ಕಣ್ಣಿನ ಕಟ್ಟನ್ನು ಕಿತ್ತುಹಾಕಿ - ನಡುಹಗಲು ಸೂರ್ಯನ ಕಿರಣಗಳಿಂದ ಜಗತ್ತು ಬೆಳಗುತ್ತಿರುವುದು ಕಣ್ಣಿಗೆ ಬೀಳುತ್ತದೆ. ಹಣ ದೊರೆಯದಿದ್ದರೆ ಜಹಜಿನಲ್ಲಿ ಕೂಲಿಯಾಗಿ ವಿದೇಶಕ್ಕೆ ಹೊರಟುಹೋಗಿ, ಸ್ವದೇಶಿ ಬಟ್ಟೆ, ಚೌಕ, ಮೊರ, ಪೊರಕೆ ಇವುಗಳನ್ನು ತಲೆಯ ಮೇಲೆ ಹೊತ್ತುಕೊಂಡು ಅಮೆರಿಕಾ ಯೂರೋಪ್ಗಳ ರಸ್ತೆಗಳಲ್ಲಿ ತಿರುಗಿ; ಹಿಂದೂದೇಶದ ಪದಾರ್ಥಗಳಿಗೆ ಈಗಲೂ ಎಷ್ಟು ಬೆಲೆಯಿದೆಯೆಂಬುದು ಗೊತ್ತಾಗುತ್ತದೆ. ಅಮೆರಿಕಾದಲ್ಲಿ ನೋಡಿದೆ - ಹೂಗ್ಲಿ ಜಿಲ್ಲೆಯ ಕೆಲವು ಜನ ಮುಸಲ್ಮಾನರು ಹೀಗೆ ತಿರುಗುತ್ತ ಹಣವಂತರಾಗಿಬಿಟ್ಟಿದ್ದಾರೆ. ಅವರದಕ್ಕಿಂತಲೂ ಕಡೆಯೇ ನಿಮ್ಮ ವಿದ್ಯಾಬುದ್ದಿ ? ಇದನ್ನೇ ನೋಡು. ಈ ದೇಶದಲ್ಲಿ ಬನಾರಸ್ ಸೀರೆಯಾಗುತ್ತದೆಯಷ್ಟೆ. ಅಂಥ ಉತ್ಕೃಷ್ಟವಾದ ಬಟ್ಟೆ ಪೃಥ್ವಿಯಲ್ಲಿ ಮತ್ತೆಲ್ಲಿಯೂ ಆಗುವುದಿಲ್ಲ. ಈ ಬಟ್ಟೆಯನ್ನು ತೆಗೆದುಕೊಂಡು ಅಮೆರಿಕಾಕ್ಕೆ ಹೋಗಿಬಿಡು, ಆ ದೇಶದಲ್ಲಿ ಈ ಬಟ್ಟೆಯ ಲಂಗ ತಯಾರು ಮಾಡಿ ಮಾರುತ್ತಾ ಬಾ, ನೋಡು ಎಷ್ಟು ದುಡ್ಡು ಸಿಕ್ಕುತ್ತದೆ.</p>
<p>ಶಿಷ್ಯ : ಮಹಾಶಯರೆ, ಅವರು ಬನಾರಸ್ ಸೀರೆಯ ಲಂಗ ಏಕೆ ಹಾಕಿಕೊಳ್ಳುವರು? ಚಿತ್ರವಿಚಿತ್ರ ಬಟ್ಟೆಗಳನ್ನು ಆ ದೇಶದ ಹೆಂಗಸರು ಮೆಚ್ಚುವುದಿಲ್ಲವೆಂದು ಕೇಳಿದ್ದೇನೆ.</p>
<p>ಸ್ವಾಮಿಜಿ : ತೆಗೆದುಕೊಳ್ಳುತ್ತಾರೆಯೋ ಬಿಡುತ್ತಾರೆಯೋ ಅದನ್ನು ನಾನು ನೋಡಿಕೊಳ್ಳುತ್ತೇನೆ. ನೀನು ಉದ್ಯಮಶೀಲನಾಗಿ ಹೊರಡು. ನನಗೆ ಆ ದೇಶದಲ್ಲಿ ಅನೇಕ</p>

<!-- 349-8/0126-->
<p>ಸ್ನೇಹಿತರೂ ಆಪ್ತರೂ ಇದ್ದಾರೆ. ನಾನು ನಿನಗೆ ಅವರ ಪರಿಚಯ ಮಾಡಿಕೊಡುತ್ತೇನೆ. ಅವರೇ ಇವುಗಳನ್ನು ಮೊದಲು ತೆಗೆದುಕೊಳ್ಳುವಂತೆ ಕೇಳಿಕೊಳ್ಳುತ್ತೇನೆ. ಆಮೇಲೆ ನೋಡುವೆಯಂತೆ - ಎಷ್ಟು ಜನ ಅವರನ್ನು ಅನುಕರಣ ಮಾಡುತ್ತಾರೆ ಅಂತ. ನೀನು ಆಮೇಲೆ ಪದಾರ್ಥಗಳನ್ನು ಒದಗಿಸಲಾರದೆ ಹೋಗುವೆ.</p>
<p>ಶಿಷ್ಯ : ಕಸುಬನ್ನು ಕೈಕೊಳ್ಳುವುದಕ್ಕೆ ಮೂಲಧನವೆಲ್ಲಿಂದ ತರೋಣ?</p>
<p>ಸ್ವಾಮಿಾಜಿ : ನಾನು ಏನುಮಾಡಬಹುದೆಂದರೆ, ನಿನಗೆ ಕಾರ್ಯಾರಂಭ ಮಾಡಿಕೊಡಬಹುದು. ಆಮೇಲೆ ಮಾತ್ರ ನಿನ್ನ ಸ್ವಂತ ಪ್ರಯತ್ನದ ಮೇಲೆ ಎಲ್ಲವೂ ಹೋಗುತ್ತದೆ. 'ಹತೋ ವಾ ಪ್ರಾಪೈಸಿ ಸ್ವರ್ಗ೦ ಜಿತ್ಸಾ ವಾ ಭೋಕಸೇ ಮಹೀಂ' - ಈ ಪ್ರಯತ್ನದಲ್ಲಿ ಸತ್ತುಹೋದರೆ ಅದೂ ಉತ್ತಮವೆ. ನಿನ್ನನ್ನು ನೋಡಿ ಹತ್ತಾರು ಜನರು ಮುಂದಾಳುಗಳಾಗಿ ಹೊರಡುತ್ತಾರೆ. ಹಾಗಲ್ಲದೆ ಸಫಲವಾದರೆ ಮಹಾ ಭೋಗದಲ್ಲಿ ಜೀವನ ಮಾಡುವೆ.</p>
<p>ಶಿಷ್ಯ : ಅಪ್ಪಣೆ; ಆದರೆ ಬರಿಯ ಸಾಹಸ ಸಾಲದು.</p>
<p>ಸ್ವಾಮಿಾಜಿ : ಅದಕ್ಕೇ ಅಪ್ಪ ನಾನು ಹೇಳುವುದು, ನಿಮಗೆ ಶ್ರದ್ದೆಯಿಲ್ಲ ; ಆತ್ಮವಿಶ್ವಾಸವಿಲ್ಲ ಎಂದು. ನಿಮ್ಮಿಂದ ಏನು ನಡೆದೀತು? ಸಂಸಾರ ನಡೆಯುವುದಿಲ್ಲ, ಧರ್ಮ ನಡೆಯುವುದಿಲ್ಲ. ಹೀಗೆ ಉದ್ಯೋಗ ಉದ್ಯಮಗಳನ್ನು ಮಾಡಿಕೊಂಡು ಸಂಸಾರದಲ್ಲಿ ಗಣ್ಯರು, ಮಾನ್ಯರು, ಶ್ರೀಮಂತರು ಆಗಿ; ಇಲ್ಲವೇ ಎಲ್ಲವನ್ನೂ ಕಿತ್ತು ಒಗೆದು ನಮ್ಮ ದಾರಿಗೆ ಬಂದುಬಿಡಿ; ದೇಶ ವಿದೇಶದ ಜನರಿಗೆ ಧರ್ಮೋಪದೇಶವನ್ನು ಕೊಟ್ಟು ಉಪಕಾರ ಮಾಡಿ; ಹಾಗಾದರೆ ನನಗೆ ಸಿಕ್ಕಿದಂತೆ ನಿಮಗೂ ಭಿಕ್ಷ ಸಿಕ್ಕುವುದು. ಆದಾನ ಪ್ರದಾನಗಳಿಲ್ಲದಿದ್ದರೆ ಯಾರೂ ಮತ್ತೊಬ್ಬರ ಕಡೆಗೆ ನೋಡುವುದಿಲ್ಲ. ನೋಡು, ನಾನು ಒಂದೆರಡು ಧರ್ಮ ವಾಕ್ಯಗಳನ್ನು ಕಿವಿಗೆ ಹಾಕುತ್ತೇನೆ - ಅದಕ್ಕೇ ಗೃಹಸ್ಥರು ನನಗೆರಡು ಹೊತ್ತು ಅನ್ನ ಹಾಕುತ್ತಾರೆ. ನೀವು ಏನೂ ಮಾಡುವುದಿಲ್ಲ. ನಿಮಗೆ ಜನರು ಅನ್ನವನ್ನೇಕೆ ಕೊಡುತ್ತಾರೆ? ನೌಕರಿಯಲ್ಲಿ, ಗುಲಾಮಗಿರಿಯಲ್ಲಿ, ಇಷ್ಟು ಕಷ್ಟವನ್ನು ನೋಡಿಯೂ ನಿಮಗೆ ಬುದ್ದಿ ಬರುವುದಿಲ್ಲ. ಆದ್ದರಿಂದ ಕಷ್ಟವೂ ಹೋಗುವುದಿಲ್ಲ. ಇದು ನಿಜವಾಗಿಯೂ ದೈವೀಮಾಯೆಯ ಲೀಲೆ ! ಆ ದೇಶದಲ್ಲಿ ನಾನು ನೋಡಿದ್ದೇನೆಂದರೆ - ಯಾರು ನೌಕರಿ ಮಾಡುತ್ತಾರೋ ಅವರಿಗೆ ಪ್ರತಿನಿಧಿಸಭೆಯಲ್ಲಿ ಸ್ಥಳವು ಹಿಂದುಗಡೆ ಇರುತ್ತದೆ; ಯಾರು ತಮ್ಮ ಸ್ವಂತ ಪ್ರಯತ್ನದಿಂದಲೂ ವಿದ್ಯಾಬುದ್ದಿಗಳಿಂದಲೂ ಪ್ರಸಿದ್ಧರಾಗಿದ್ದಾರೆಯೋ ಅವರು ಕುಳಿತುಕೊಳ್ಳುವುದಕ್ಕೆ ಮುಂದುಗಡೆಯಲ್ಲಿರುವ ಸ್ಥಳ. ಆ ದೇಶದಲ್ಲೆಲ್ಲಾ ಜಾತಿಗೀತೆಗಳ ಉತ್ಪಾತವಿಲ್ಲ. ಪ್ರಯತ್ನ ಪರಿಶ್ರಮಗಳಿಂದಾಗಿ ಭಾಗ್ಯಲಕ್ಷ್ಮಿ ಯಾರಿಗೆ ಒಲಿದಿರುವಳೋ ಅವರೇ ದೇಶದ ನೇತೃಗಳು ನಿಯಂತೃಗಳು ಎಂದು ಗಣ್ಯರಾಗಿರುತ್ತಾರೆ. ನಿಮ್ಮ ದೇಶದಲ್ಲಿ ಜಾತಿಯನ್ನು ದೊಡ್ಡದುಮಾಡಿಕೊಂಡು, ನಿಮಗೆ ಅನ್ನವೂ ಹುಟ್ಟದಂತಾಗಿದೆ. ಒಂದು ಸೂಜಿ ತಯಾರು ಮಾಡುವುದಕ್ಕೆ ಯೋಗ್ಯತೆ ಇಲ್ಲ.</p>

<!-- 349-8/0127-->

<p>ನೀವು ಇಂಗ್ಲಿಷರನ್ನು ಟೀಕಿಸುತ್ತೀರಿ. ಬುದ್ದಿಯಿಲ್ಲದವರು ! ಅವರ ಕಾಲು ಕಟ್ಟಿಕೊಂಡು ಜೀವನ ಸಂಗ್ರಾಮೋಪಯೋಗಿಯಾದ ವಿದ್ಯೆಯನ್ನೂ ಶಿಲ್ಪ ವಿಜ್ಞಾನವನ್ನೂ ಕರ್ಮತತ್ಪರತೆ ಯನ್ನೂ ಕಲಿಯಿರಿ. ಯಾವಾಗ ಉಪಯುಕ್ತವಾಗುವಿರೋ ಆಗ ನಿಮಗೆ ಆದರ ಬರುವುದು. ಆಗ ನಿಮ್ಮ ಮಾತನ್ನು ನಡೆಸುತ್ತಾರೆ. ಯಾವುದೂ ಏನೂ ಇಲ್ಲದೆ ಕೇವಲ ಕಾಂಗ್ರೆಸ್ ಮಾಡಿಕೊಂಡು ಕೂಗಿಟ್ಟರೆ ಏನಾಗುತ್ತದೆ?</p>
<p>ಶಿಷ್ಯ : ಮಹಾಶಯರೆ, ದೇಶದಲ್ಲಿರುವ ವಿದ್ಯಾವಂತರೆಲ್ಲಾ ಅದರಲ್ಲಿ ಸೇರಿದ್ದಾರಲ್ಲಾ?</p>
<p>ಸ್ವಾಮಿಾಜಿ : ಸ್ವಲ್ಪ ಹರಟೆ ಹೊಡೆದರೆ ಅಥವಾ ಚೆನ್ನಾಗಿ ಮಾತನಾಡಿ ಬಿಟ್ಟರೆ ನಿಮ್ಮ ಪಾಲಿಗೆ ಶಿಕ್ಷಿತರಾದಂತಾಯಿತು ! ಯಾವ ವಿದ್ಯೆಯ ಅಭಿವೃದ್ಧಿಯಿಂದ ಇತರ ಸಾಧಾರಣರನ್ನು ಜೀವನ ಸಂಗ್ರಾಮದಲ್ಲಿ ಸಮರ್ಥರನ್ನಾಗಿ ಮಾಡುವುದಕ್ಕಾಗುವು ದಿಲ್ಲವೋ, ಯಾವುದು ಮನುಷ್ಯನಿಗೆ ಚಾರಿತ್ರಬಲ, ಪರಸೇವಾತತ್ಪರತೆ, ಸಿಂಹಸಾಹಸಿಕತೆ ಇವುಗಳನ್ನು ಒದಗಿಸುವುದಿಲ್ಲವೋ ಅದು ವಿದ್ಯೆಯೇನು ? ಯಾವ ವಿದ್ಯೆಯಿಂದ ಜೀವನದಲ್ಲಿ ತನ್ನ ಕಾಲಿನ ಮೇಲೆ ತಾನು ನಿಂತುಕೊಳ್ಳಬಹುದೋ, ಅದೇ ವಿದ್ಯೆ, ಈಗ ಈ ಸ್ಕೂಲು ಕಾಲೇಜುಗಳಲ್ಲೆಲ್ಲಾ ಓದಿ, ನೀವು ಒಂದು ವಿಧವಾದ ಅಜೀರ್ಣ ರೋಗಗ್ರಸ್ತ ಜನರಾಗಿಬಿಟ್ಟಿದ್ದೀರಿ. ಕೇವಲ ಯಂತ್ರಗಳ ಹಾಗೆ ಕೆಲಸ ಮಾಡುತ್ತೀರಿ: 'ಜಾಯಸ್ತ್ರ' “ಯಸ್ವ' ಹುಟ್ಟುವುದು, ಸಾಯುವುದು ಎಂಬ ವಾಕ್ಯಗಳಿಗೆ ಸಾಕ್ಷಿಸ್ವರೂಪವಾಗಿ ನಿಂತುಕೊಂಡಿದ್ದೀರಿ. ಆರಂಬಗಾರರು, ಜೋಡು ಹೊಲಿಯುವವರು, ಗುಡಿಸುವವರು ಇದ್ದಾರಲ್ಲಾ ಇವರ ಕರ್ಮತತ್ಪರತೆಯೂ ಆತ್ಮನಿಷ್ಠೆಯೂ ನಿಮ್ಮಗಳಲ್ಲಿ ಅನೇಕರದಕ್ಕಿಂತ ಎಷ್ಟೋ ಮೇಲು. ಅವರು ಸದ್ದಿಲ್ಲದೆ ಯಾವಾಗಲೂ ಕೆಲಸ ಮಾಡಿಕೊಂಡು ಹೋಗುತ್ತಿರುತ್ತಾರೆ. ದೇಶದಲ್ಲಿ ಧನಧಾನ್ಯಗಳನ್ನು ಉಂಟುಮಾಡುತ್ತಾರೆ - ಬಾಯಲ್ಲಿ ಮಾತಿಲ್ಲ. ಅವರು ಶೀಘ್ರವಾಗಿಯೇ ನಿಮ್ಮ ಮೇಲೆ ಬಂದುಬಿಡುತ್ತಾರೆ. ಬಂಡವಾಳ ಅವರ ಕೈಯಿಂದ ಬರುತ್ತದೆ - ನಿಮ್ಮ ಹಾಗೆ ಅವರಿಗೆ ಅದಿಲ್ಲ ಇದಿಲ್ಲ ಎಂಬ ಅಭಾವದ ಬಾಧೆಯಿಲ್ಲ. ಈಗಿನ ಶಿಕ್ಷಣ ಕ್ರಮದಿಂದ ನಿಮ್ಮ ಹೊರಗಿನ ಆಚಾರವಿಚಾರಗಳೂ ಸ್ಥಿತಿಗತಿಗಳೂ ಬದಲಾಗಿಬಿಟ್ಟಿವೆ. ಆದರೆ ಉದ್ಘಾವನ ಶಕ್ತಿಯಿಲ್ಲದಿರುವುದರಿಂದ ನಿಮಗೆ ದ್ರವ್ಯಸಂಪಾದನೆ ಮಾರ್ಗವಿಲ್ಲ. ನೀವು ಈ ಸಹಿಷ್ಣುಗಳಾದ ನೀಚ ಜಾತಿಗಳ ಮೇಲೆ ಇಷ್ಟುದಿನ ಅತ್ಯಾಚಾರ ನಡೆಸಿಕೊಂಡು ಬಂದಿದ್ದೀರಿ - ಈಗ ಅವರು ನಿಮ್ಮ ಮೇಲೆ ಮುಖ್ಯಿ ತೀರಿಸಿಕೊಳ್ಳುವರು. ನೀವೊ 'ಹಾ ನೌಕರಿ; ಹೂ ನೌಕರಿ' ಎಂದುಕೊಂಡು ನಿರ್ನಾಮವಾಗಿಬಿಡುತ್ತೀರಿ.</p>
<p>ಶಿಷ್ಯ : ಮಹಾಶಯರೆ, ಇತರ ದೇಶದೊಡನೆ ಹೋಲಿಸಿದರೆ ನಮ್ಮ ದೇಶದ ಉದ್ಯಾವನ ಶಕ್ತಿ ಅಲ್ಪವಾದರೂ ಭರತಖಂಡದ ಇತರ ಜಾತಿಯ ಜನಗಳು ಮಾತ್ರ ನಮ್ಮ ಬುದ್ಧಿಯಿಂದಲೇ ನಡೆಸಲ್ಪಡುತ್ತಿದ್ದಾರೆ. ಆದ್ದರಿಂದ ಬ್ರಾಹ್ಮಣ ಕಾಯಸ್ಥ ಮುಂತಾದ ಮೇಲುಜಾತಿಯವರನ್ನು ಜೀವನ ಸಂಗ್ರಾಮದಲ್ಲಿ ಸೋಲಿಸುವ ಶಕ್ತಿಯೂ ಶಿಕ್ಷಣವೂ ಇತರ ಜಾತಿಯವರಿಗೆ ಎಲ್ಲಿಂದ ಬರಬೇಕು?</p>

<!-- 349-8/0128-->
<p>ಸ್ವಾಮಿಾಜಿ : ನಿಮ್ಮ ಹಾಗೆ ಅವರು ಕೆಲವು ಪುಸ್ತಕಗಳನ್ನು ಓದಿಲ್ಲದೆ ಇರಬಹುದು, ನಿಮ್ಮ ಹಾಗೆ ಷರ್ಟು ಕೋಟು ಹಾಕಿಕೊಂಡು ದೊಡ್ಡ ಮನುಷ್ಯರಾಗುವುದನ್ನು ಕಲಿತುಕೊಂಡಿಲ್ಲದೆ ಇರಬಹುದು, ಆದರೇನು? ಅವರೇ ಜನಾಂಗದ ಮೇರು ದಂಡ – ಎಲ್ಲಾ ದೇಶದಲ್ಲಿಯೂ ಈ ಇತರ ಶ್ರೇಣಿಯ ಜನರು ಕೆಲಸ ಬಿಟ್ಟು ಕುಳಿತರೆ ನೀವು ಅನ್ನ ಬಟ್ಟೆಗಳನ್ನೆಲ್ಲಿಂದ ತರುವಿರಿ? ಕಲ್ಕತ್ತೆಯಲ್ಲಿ ಒಂದು ದಿವಸ ಗುಡಿಸುವವರು ಕೆಲಸ ಮಾಡದೆ ನಿಂತುಬಿಟ್ಟರೆ ಹಾಹಾಕಾರ ಹುಟ್ಟಿಹೋಗುತ್ತದೆ - ಮೂರು ದಿನ ಅವರು ಕೆಲಸ ಮಾಡದೆ ನಿಂತುಬಿಟ್ಟರೆ, ಮಹಾಮಾರಿಯಿಂದ ಊರಿಗೆ ಊರೇ ಹಾಳಾಗಿ ಹೋಗುತ್ತದೆ. ಕಷ್ಟಜೀವಿಗಳಾದವರು ಕೈ ಕಟ್ಟಿಕೊಂಡು ಕುಳಿತರೆ ನಿಮಗೆ ಅನ್ನ ಬಟ್ಟೆಗಳು ದೊರೆಯುವುದಿಲ್ಲ. ಇವರನ್ನು ನೀವು ಕೀಳು ಜನರೆಂದು ಭಾವಿಸುತ್ತೀರಿ ! ನೀವು ವಿದ್ಯಾವಂತರೆಂದು ಬಡಾಯಿಕೊಚ್ಚಿಕೊಳ್ಳುತ್ತೀರಿ!</p>
<p>'ಜೀವನ ಸಂಗ್ರಾಮದಲ್ಲಿಯೇ ಸರ್ವದಾ ಮುಳುಗಿಹೋಗಿರುವುದರಿಂದ ಕೆಳಗಿನ ಶ್ರೇಣಿಯ ಜನರಿಗೆ ಇಷ್ಟು ದಿನವೂ ಜ್ಞಾನೋದಯವಾಗಿಲ್ಲ. ಇವರು ಮಾನವ ಬುದ್ದಿಯಿಂದ ನಡೆಸಲ್ಪಟ್ಟ ಯಂತ್ರಗಳ ಹಾಗೆ ಒಂದೇ ಭಾವದಲ್ಲಿ ಇಷ್ಟು ದಿನವೂ ಕೆಲಸ ಮಾಡಿಕೊಂಡು ಬಂದಿರುತ್ತಾರೆ ಮತ್ತು ಬುದ್ದಿವಂತರೂ ಚತುರರೂ ಇವರ ಪರಿಶ್ರಮ ಸಂಪಾದನೆಗಳ ಸಾರವನ್ನು ಪಡೆದುಕೊಂಡಿರುತ್ತಾರೆ. ಸಮಸ್ತ ದೇಶದಲ್ಲಿಯೂ ಹೀಗೇ ಆಗಿದೆ. ಆದರೆ ಈಗ ಆ ಕಾಲ ಹೋಯಿತು. ಇತರ ಜಾತಿಯವರು ಈ ಸಂಗತಿಯನ್ನು ಕ್ರಮೇಣ ತಿಳಿದುಕೊಳ್ಳುತ್ತಾ ಇದ್ದಾರೆ ಮತ್ತು ಅದಕ್ಕೆ ವಿರೋಧವಾಗಿ ಎಲ್ಲರೂ ಸೇರಿ ನಿಂತು ತಮಗೆ ನ್ಯಾಯವಾಗಿ ಸಲ್ಲಬೇಕಾದ ಸ್ಥಾನವನ್ನು ಪಡೆಯುವುದಕ್ಕೆ ದೃಢ ಪ್ರತಿಜ್ಞೆಯನ್ನು ಕೈಕೊಂಡಿದ್ದಾರೆ. ಯೂರೋಪಿನಲ್ಲಿಯೂ ಅಮೆರಿಕಾದಲ್ಲಿಯೂ ಇತರ ಜಾತಿಯವರು ಮೊದಲು ಎಚ್ಚೆತ್ತು ಈ ಜಗಳವನ್ನು ಆರಂಭ ಮಾಡಿದ್ದಾರೆ. ಭರತಖಂಡದಲ್ಲಿಯೂ ಅದರ ಲಕ್ಷಣವು ಕಂಡುಬರುತ್ತಿದೆ. ಕೀಳು ಜಾತಿಯವರಲ್ಲಿ ಈಗ ಎಷ್ಟು ಮುಷ್ಕರವಿದೆ ಎಂಬುದರಿಂದಲೇ ಇದು ಗೊತ್ತಾಗುತ್ತದೆ. ಇನ್ನು ಸಾವಿರ ಸಾರಿ ಪ್ರಯತ್ನ ಪಟ್ಟರೂ ಮೇಲು ಜಾತಿಯವರು ಕೀಳು ಜಾತಿಯವರನ್ನು ತಡೆಯುವುದಕ್ಕಾಗುವುದಿಲ್ಲ. ಈಗ ಇತರ ಜಾತಿಯವರು ತಮಗೆ ನ್ಯಾಯವಾದ ಅಧಿಕಾರವನ್ನು ಪಡೆಯುವುದರಲ್ಲಿ ಸಹಾಯ ಮಾಡಿದರೆ ಅದರಿಂದ ಮೇಲು ಜಾತಿಯವರಿಗೆ ಒಳ್ಳೆಯದಾಗುತ್ತದೆ.”</p>
<p>“ಅದಕ್ಕೇ ನಾನು ಹೇಳುವುದು, ಯಾತರಿಂದ ಈ ಸಾಧಾರಣ ಜನರಲ್ಲಿ ಜ್ಞಾನೋದಯವಾಗುತ್ತದೆಯೋ ಅದನ್ನು ಕೈಗೊಳ್ಳಿರಿ ಎಂದು. ಅವರಿಗೆ ನೀವು ನಮ್ಮ ಸಹೋದರರು, ಶರೀರದ ಒಂದು ಅಂಗ - ನಾವು ನಿಮ್ಮನ್ನು ಪ್ರೀತಿಸುತ್ತೇವೆ, ದ್ವೇಷಿಸುವುದಿಲ್ಲ” ಎಂದು ತಿಳಿಸಿ. ನಿಮ್ಮಿಂದ ಈ ಸಹಾನುಭೂತಿಯನ್ನು ಪಡೆದರೆ ಅವರು ನೂರರಷ್ಟು ಉತ್ಸಾಹದಿಂದ ಕಾರ್ಯತತ್ಪರರಾಗುತ್ತಾರೆ. ಆಧುನಿಕ ವಿಜ್ಞಾನಶಾಸ್ತ್ರದ ಸಹಾಯದಿಂದ ಅವರಿಗೆ ಜ್ಞಾನೋದಯವನ್ನು ಮಾಡಿಕೊಡಿ. ಚರಿತ್ರೆ, ಭೂಗೋಳ, ವಿಜ್ಞಾನ, ಸಾಹಿತ್ಯ - ಜೊತೆಜೊತೆಯಲ್ಲಿ ಧರ್ಮದ ಗೂಢ ತತ್ಯ</p>

<!-- 349-8/0129-->

<p>ಇವುಗಳನ್ನು ಹೇಳಿಕೊಡಿ. ಈ ವಿದ್ಯೆಗೆ ಫಲವಾಗಿ ಉಪಾಧ್ಯಾಯರ ದಾರಿದ್ರವೂ ಅಡಗುತ್ತದೆ. ಆದಾನ ಪ್ರದಾನಗಳಿಂದ ಇಬ್ಬರೂ ಪರಸ್ಪರ ಮಿತ್ರರಂತಾಗುವಿರಿ.'</p>
<p>ಶಿಷ್ಯ : ಆದರೆ, ಮಹಾಶಯರೆ, ಅವರಲ್ಲಿ ವಿದ್ಯೆಯು ಹರಡಿದರೆ, ಅವರೂ ಕಾಲಕ್ರಮದಲ್ಲಿ ನಮ್ಮ ಹಾಗೆ ಬುದ್ದಿ ವಿಕಾಸವನ್ನು ಪಡೆದು ಉದ್ಯಮಹೀನರೂ ಆಲಸರೂ ಆಗಿ ತಮ್ಮ ಕೆಳಗಿರುವ ಜನರು ಪಡುವ ಪರಿಶ್ರಮದ ಸಾರವನ್ನು ತೆಗೆದುಕೊಳ್ಳುವರಲ್ಲವೆ? - ಸ್ವಾಮಿಜಿ : ಹಾಗೆ ಏಕೆ ಆಗುತ್ತದೆ? ಜ್ಞಾನೋದಯವಾದರೂ ಕುಂಬಾರ ಕುಂಬಾರನಾಗಿಯೆ ಇರುತ್ತಾನೆ. ಬೆಸ್ತ ಬೆಸ್ತನಾಗಿಯೆ ಇರುತ್ತಾನೆ. ರೈತ ರೈತನಾಗಿಯೆ ಇರುತ್ತಾನೆ. ಜಾತಿಯ ಕರ್ಮವನ್ನು ಏಕೆ ಬಿಡುತ್ತಾನೆ? 'ಸಹಜಂ ಕರ್ಮ ಕೌಂತೇಯ ಸದೋಷಮಪಿ ನ ತ್ಯಜೇತ್' - ದೋಷಪೂರ್ಣವಾದದ್ದಾದರೂ, ನಿನಗೆ ಸಹಜವಾದ ಕರ್ಮವನ್ನು ಬಿಡಬೇಡ - ಈ ಭಾವದಲ್ಲಿ ಶಿಕ್ಷಣವನ್ನು ಪಡೆದರೆ, ಇವರು ತಮ್ಮ ವೃತ್ತಿಯನ್ನು ಏಕೆ ಬಿಡುವರು? ಜ್ಞಾನ ಬಲದಿಂದ ತಮ್ಮ ಸಹಜ ಕರ್ಮವನ್ನು ಹೇಗೆ ಉತ್ತಮಗೊಳಿಸಬಹುದೊ ಹಾಗೇ ಯತ್ನ ಮಾಡುತ್ತಾರೆ. ಕಾಲಕ್ರಮದಲ್ಲಿ ಹತ್ತಾರು ಜನ ಪ್ರಭಾವಶಾಲಿಗಳಾದವರು ಅವರಲ್ಲಿ ಹುಟ್ಟಿಯೇ ಹುಟ್ಟುತ್ತಾರೆ. ಅವರನ್ನು ನೀವು (ಮೇಲುಜಾತಿಯವರು) ನಿಮ್ಮ ಶ್ರೇಣಿಯೊಳಕ್ಕೆ ತೆಗೆದುಕೊಳ್ಳುತ್ತೀರಿ. ಬ್ರಾಹ್ಮಣರು ತೇಜಸ್ವಿಯಾದ ವಿಶ್ವಾಮಿತ್ರನನ್ನು ಬ್ರಾಹ್ಮಣನೆಂದು ಒಪ್ಪಿಕೊಂಡಾಗ ಕ್ಷತ್ರಿಯರು ಅವರಿಗೆ ಎಷ್ಟು ಕೃತಜ್ಞರಾಗಿದ್ದಿರಬಹುದು ನೋಡು ! ಹೀಗೆ ಸಹಾನುಭೂತಿ ಮತ್ತು ಸಹಾಯಗಳನ್ನು ಪಡೆದರೆ ಮನುಷ್ಯರು ಹಾಗಿರಲಿ, ಪಶುಪಕ್ಷಿಗಳೂ . ನಮ್ಮವುಗಳಾಗಿಬಿಡುವುವು.' - ಶಿಷ್ಯ : ಮಹಾಶಯರೆ, ತಾವು ಹೇಳುವುದು ಸತ್ಯವಾದರೂ ಮೇಲು ಜಾತಿಗೆ ಸೇರಿದವರಲ್ಲಿಯೇ ಈಗಲೂ ಬಹು ತಾರತಮ್ಯವಿದೆ ಎಂದು ಕಾಣುತ್ತದೆ. ಭರತಖಂಡದ ಇತರ ಜಾತಿಯವರು ಮೇಲುಜಾತಿಯವರಿಗೆ ಸಹಾನುಭೂತಿಯನ್ನು ತೋರುವುದು ಬಹು ಕಷ್ಟದ ಕೆಲಸವೆಂದು ತೋರುತ್ತದೆ.</p>
<p>ಸ್ವಾಮಿಾಜಿ : ಅದು ಆಗದಿದ್ದರೆ ನಿಮಗೆ (ಮೇಲುಜಾತಿಯವರಿಗೆ) ಮಂಗಳ ಉಂಟಾಗುವುದಿಲ್ಲ. ನೀವು ಹಿಂದಿನಿಂದ ಮಾಡಿಕೊಂಡು ಬಂದಿರುವಂತೆ ಒಂದು ಮನೆಯಲ್ಲಿ ಪರಸ್ಪರ ಜಗಳ ಮಾಡಿಕೊಂಡು ಎಲ್ಲರೂ ಧ್ವಂಸವಾಗಿ ಬಿಡುವಿರಿ. ಈ ಸಾಧಾರಣ ಜನರು ಯಾವಾಗ ಎಚ್ಚೆತ್ತುಬಿಡುವರೊ ಆಗ ಅವರು ತಮ್ಮ ಮೇಲೆ ನಡೆದ ನಿಮ್ಮ ಅತ್ಯಾಚಾರವನ್ನು ತಿಳಿದುಕೊಳ್ಳುವರು. ಆಗ ಅವರು ಉಫ್ ಎಂದು ಊದಿದರೆ ನೀವು ಹೋಗಿ ಬೀಳುವಿರಿ! ಅವರೇ ನಿಮಗೆ ನಾಗರಿಕತೆಯನ್ನು ತಂದುಕೊಟ್ಟಿದ್ದಾರೆ, ಅವರೇ ಆಗ ಎಲ್ಲವನ್ನೂ ಹಾಳುಮಾಡುತ್ತಾರೆ. ಯೋಚಿಸಿನೋಡು - ಅಂಥ ಪ್ರಾಚೀನ ರೋಮನ್ ನಾಗರಿಕತೆ, ಗಾಲ್ ಜನಾಂಗದವರಿಂದ ನಾಶವಾಗಿ ಹೋಯಿತು ! ಅದಕ್ಕೋಸ್ಕರವೆ ನಾನು ಹೇಳುವುದು, ಈ ಕೀಳುಜಾತಿಯವರಿಗೆಲ್ಲಾ ವಿದ್ಯಾದಾನ ಜ್ಞಾನದಾನಗಳನ್ನು ಮಾಡಿ ಇವರ ನಿದ್ರೆಯನ್ನು ತಪ್ಪಿಸುವುದಕ್ಕೆ ಯತ್ನಶೀಲರಾಗಿ ಎಂದು.</p>

<!-- 349-8/0130-->
<p>ಇವರು ಎಚ್ಚೆತ್ತುಕೊಂಡರೆಂದರೆ - ಒಂದು ದಿನ ನಿಜವಾಗಿಯೂ ಎಚ್ಚೆತ್ತುಕೊಳ್ಳುವರು - ಆಗ ಅವರೂ ನಿಮ್ಮಿಂದ ಆದ ಉಪಕಾರವನ್ನು ಮರೆಯುವುದಿಲ್ಲ. ನಿಮಗೆ ಕೃತಜ್ಞರಾಗಿರುತ್ತಾರೆ.</p>
<p>ಹೀಗೆ ಕಥೋಪಕಥನಗಳು ಆದಮೇಲೆ ಸ್ವಾಮಿಾಜಿ ಶಿಷ್ಯನನ್ನು ಕುರಿತು ಹೇಳಿದ್ದೇನೆಂದರೆ - ಆ ಸಂಗತಿಯೆಲ್ಲಾ ಈಗ ಹಾಗಿರಲಿ - ನೀನು ಈಗ ಏನನ್ನು ಸ್ಪಿರಮಾಡಿಕೊಂಡೆ ಅದನ್ನು ಹೇಳು, ಯಾವುದಾದರೊಂದನ್ನು ಮಾಡು. ಯಾವುದಾದರೊಂದು ಕಸುಬಿನ ಪ್ರಯತ್ನ ಮಾಡು. ಇಲ್ಲದಿದ್ದರೆ ನನ್ನ ಹಾಗೆ “ಆತ್ಮನೋ ಮೋಕ್ಷಾರ್ಥಂ ಪರ ಹಿತಾಯ ಚ' - ನಿಜವಾದ ಸಂನ್ಯಾಸ ಮಾರ್ಗದಲ್ಲಿ ಹೊರಟು ಬಾ. ಈ ಎರಡನೆಯ ಮಾರ್ಗವೆ ನಿಜವಾಗಿಯೂ ಶ್ರೇಷ್ಠವಾದ ಮಾರ್ಗ. ಅಯೋಗ್ಯ ಸಂಸಾರಿಯಾಗಿ ಆಗುವುದೇನು? ವಿಚಾರ ಮಾಡಿದರೆ ಎಲ್ಲವೂ ಕ್ಷಣಿಕವೆಂಬುದು ಗೊತ್ತಾಗುವುದು - ನಲಿನೀದಲಗತ ಜಲಮತಿತರಲಂ ತದ್ವಜೀವಿತಮತಿಶಯಚಪಲಂ' - ತಾವರೆಯ ಮೇಲಿನ ನೀರಿನಂತೆ ಜೀವನ ಕ್ಷಣಿಕ. ಆದ್ದರಿಂದ ಈ ಆತ್ಮಜ್ಞಾನವನ್ನು ಪಡೆಯುವುದಕ್ಕೆ ಉತ್ಸಾಹವಿದ್ದರೆ ಇನ್ನು ಕಾಲವಿಳಂಬ ಮಾಡಬೇಡ; ಮುಂದಾಗು. 'ಯದಹರೇವ ವಿರಜೇತ್ ತದಹರೇವ ಪ್ರವ್ರಜೇತ್' - ಯಾವ ದಿನ ಈ ಜಗತ್ತಿನ ವಿಷಯದಲ್ಲಿ ವೈರಾಗ್ಯ ಬರುತ್ತದೆಯೋ ಅದೇ ದಿನ ತ್ಯಾಗ ಮಾಡಿ ಸಂನ್ಯಾಸವನ್ನು ಸ್ವೀಕರಿಸು, ಅನ್ಯರಿಗೋಸ್ಕರ ನಿನ್ನ ಜೀವನವನ್ನು ಬಲಿ ಕೊಟ್ಟು ಜನರ ಮನೆಯ ಬಾಗಿಲು ಬಾಗಿಲಿಗೂ ಹೋಗಿ ಅಭಯವಾಣಿಯನ್ನು ಹೇಳು - “ಉತ್ತಿಷ್ಠತ ಜಾಗ್ರತ ಪ್ರಾಪ್ಯವರಾನ್ನಿಬೋಧತ' ಎಂದು.”</p>

<!-- 349-8/0131-->
<p>ಅಧ್ಯಾಯ ೨೦*</p>
<p>ಸ್ಥಳ: ಕಲ್ಕತ್ತ, ವರ್ಷ: ಕ್ರಿ.ಶ. ೧೮೯೮. ಈಗ ಮೂರು ದಿನಗಳಿಂದ ಸ್ವಾಮಿಾಜಿ ಬಾಗಬಜಾರಿನ ಬಲರಾಮ ಬಸುಗಳ ಮನೆಯಲ್ಲಿದ್ದಾರೆ. ಪ್ರತಿನಿತ್ಯವೂ ಅಸಂಖ್ಯ ಜನರ ಗುಂಪು, ಸ್ವಾಮಿ ಯೋಗಾನಂದರೂ ಸ್ವಾಮಿಾಜಿ ಜೊತೆಯಲ್ಲಿ ಇರುತ್ತಿದ್ದಾರೆ. ಇಂದು ಸೋದರಿ ನಿವೇದಿತಾಳನ್ನು ಜೊತೆಯಲ್ಲಿ ಕರೆದುಕೊಂಡು ಸ್ವಾಮಿಾಜಿ ಆಲಿಪುರದ ಮೃಗಶಾಲೆಯನ್ನು ನೋಡುವುದಕ್ಕೆ ಹೋಗುವರು. ಶಿಷ್ಯನು ಬಂದಾಗ ಅವನಿಗೂ ಯೋಗಾನಂದರಿಗೂ “ನೀವು ಮೊದಲು ಹೊರಟು ಹೋಗಿ - ನಾನು ನಿವೇದಿತಾಳನ್ನು ಕರೆದುಕೊಂಡು ಸ್ವಲ್ಪ ಹೊತ್ತು ಬಿಟ್ಟುಕೊಂಡು ಗಾಡಿಯಲ್ಲಿ ಬರುತ್ತೇನೆ” ಎಂದು ಹೇಳಿದರು. - ಯೋಗಾನಂದ ಸ್ವಾಮಿಗಳು ಶಿಷ್ಯನನ್ನು ಜೊತೆಯಲ್ಲಿ ಕರೆದುಕೊಂಡು ಸುಮಾರು ಎರಡೂವರೆ ಗಂಟೆಗೆ ಟ್ರಾಮ್ ಗಾಡಿಯಲ್ಲಿ ಹೊರಟರು. ಸುಮಾರು ನಾಲ್ಕು ಗಂಟೆಯ ಹೊತ್ತಿಗೆ ಮೃಗಶಾಲೆಗೆ ಬಂದು ಸೇರಿ ತೋಟದ ಸೂಪರಿಂಟೆಂಡೆಂಟರಾದ ಬಾಬು ರಾಮಬ್ರಹ್ಮ ಸನ್ಯಾಲ ರಾಯಬಹದ್ದೂರರನ್ನು ನೋಡಿದರು. ಸ್ವಾಮಿಾಜಿ ಬರುತ್ತಾರೆಂದು ಕೇಳಿದ ರಾಮಬ್ರಹ್ಮಬಾಬುಗಳು ಬಹಳ ಸಂತೋಷಪಟ್ಟು ಸ್ವಾಮಿಜಿಯವರನ್ನು ಆದರದಿಂದ ಬರಮಾಡಿಕೊಳ್ಳುವುದಕ್ಕೋಸ್ಕರ ತೋಟದ ಬಾಗಿಲಲ್ಲಿ ನಿಂತುಕೊಂಡರು. ಸುಮಾರು ನಾಲ್ಕೂವರೆ ಗಂಟೆಯ ಹೊತ್ತಿಗೆ ಸಾಮಾಜಿಯವರು ನಿವೇದಿತಾಳನ್ನು ಕರೆದುಕೊಂಡು ಅಲ್ಲಿಗೆ ಬಂದರು, ರಾಮಬ್ರಹ ಬಾಬುಗಳು ಪರಮ ಆದರದಿಂದ ಸ್ವಾಮಿಜಿಯನ್ನೂ ನಿವೇದಿತಾಳನ್ನೂ ಎದುರುಗೊಂಡು ಮೃಗಶಾಲೆಯೊಳಕ್ಕೆ ಕರೆದುಕೊಂಡು ಹೋದರು; ಮತ್ತು ಸುಮಾರು ಒಂದೂವರೆ ಘಂಟೆಯ ಹೊತ್ತು ಅವರ ಜೊತೆಯಲ್ಲಿ ತಿರುಗುತ್ತ ತೋಟದ ನಾನಾ ಸ್ಥಾನಗಳನ್ನು ತೋರಿಸುತ್ತ ಬಂದರು. ಯೋಗಾನಂದ ಸ್ವಾಮಿಗಳೂ ಶಿಷ್ಯನೊಡನೆ ಅವರ ಹಿಂದೆ ಹಿಂದೆಯೇ ಹೋದರು.</p>
<p>ರಾಮಬ್ರಹ್ಮಬಾಬುಗಳು ವನಸ್ಪತಿ ಶಾಸ್ತ್ರದಲ್ಲಿ ಒಳ್ಳೆಯ ಪಂಡಿತರಾಗಿದ್ದರು. ಆದ್ದರಿಂದ ಆ ತೋಟದಲ್ಲಿದ್ದ ನಾನಾ ವೃಕ್ಷಗಳನ್ನು ತೋರಿಸುತ್ತ ವನಸ್ಪತಿ ಶಾಸ್ವಾನುಸಾರವಾಗಿ ಮರಗಿಡಗಳಲ್ಲಿ ಕಾಲಕ್ರಮದಿಂದ ಎಂಥ ಕ್ರಮ ಪರಿಣತಿ ಯುಂಟಾಗುವುದೆಂಬುದನ್ನು ಆಗಾಗ್ಗೆ ವಿಚಾರ ಮಾಡುತ್ತಿದ್ದರು. ನಾನಾ ಜೀವಜಂತುಗಳನ್ನು ನೋಡುತ್ತ ಸ್ವಾಮಿಾಜಿ ಮಧ್ಯೆ ಮಧ್ಯೆ ಜೀವದ ಉತ್ತರೋತ್ತರ ವಿಕಾಸದ ಸಂಬಂಧವಾಗಿ ಡಾರ್ವಿನ್ ಮತವನ್ನು ವಿಚಾರ ಮಾಡುತ್ತ ಬಂದರು. ಶಿಷ್ಯನಿಗೆ ಇನ್ನೂ ಜ್ಞಾಪಕವಿದೆ, ಏನೆಂದರೆ - ಅವರು ಹಾವಿನ ಮನೆಗೆ ಬಂದು ಅಲ್ಲಿ ಚಕ್ರಾಕಾರವಾಗಿ ಸುತ್ತಿಕೊಂಡಿದ್ದ ಒಂದು ಘಟಸರ್ಪವನ್ನು ತೋರಿಸಿ ಇದರಿಂದಲೇ ಆಮೇಲೆ ಆಮೆ ಬಂದದ್ದು. ಸರ್ಪ ಬಹುಕಾಲ ಒಂದೇ ಕಡೆ ಬಿದ್ದಿದ್ದು ಗಟ್ಟಿಯಾದ ಬೆನ್ನುಳ್ಳದ್ದಾಗಿದೆ'' ಎಂದು ಹೇಳಿದರು. ಈ ಮಾತನ್ನು ಹೇಳಿ ಸ್ವಾಮಿಜಿಯವರು</p>
<p>*<span class="en"> C.W, Vol. VII, P. 151</span></p>

<!-- 349-8/0132-->
<p>ಶಿಷ್ಯನನ್ನು ಕುರಿತು ನೀವು ಆಮೆಯನ್ನು ತಿನ್ನುತ್ತೀರಲ್ಲವೇ ? ಡಾರ್ವಿನ್ ಮತಾನುಸಾರವಾಗಿ ಈ ಹಾವೇ ಕಾಲಕ್ರಮದಲ್ಲಿ ಆಮೆಯಾಗಿ ವಿಕಾಸವಾಗಿದೆ - ಆದ್ದರಿಂದ ನೀವು ಹಾವನ್ನೂ ತಿಂದ ಹಾಗಾಯಿತು!” ಎಂದು ಹಾಸ್ಯ ಮಾಡಿದರು.</p>
<p>ಶಿಷ್ಯನು ಈ ಮಾತನ್ನು ಕೇಳಿ ಅಸಹ್ಯದಿಂದ ಮುಖವನ್ನು ತಿರುಗಿಸಿಕೊಂಡು “ಮಹಾಶಯರೆ, ಒಂದು ಪದಾರ್ಥ ಕ್ರಮವಿಕಾಸದ ಮೂಲಕ ಬೇರೊಂದು ಪದಾರ್ಥವಾಗಿ ಹೋದರೆ ಆಗ ಅದರ ಪೂರ್ವಾಕೃತಿ ಮತ್ತು ಸ್ವಭಾವಗಳು ಇರುವುದಿಲ್ಲ. ಆದ್ದರಿಂದ ಆಮೆಯನ್ನು ತಿಂದರೆ ಹಾವನ್ನು ತಿಂದಹಾಗಾಯಿತು ಎಂದು ಹೇಗೆ ಹೇಳುವಿರಿ?” ಎಂದು ಕೇಳಿದನು.</p>
<p>ಶಿಷ್ಯನ ಮಾತು ಕೇಳಿ ಸ್ವಾಮಿಜಿಯೂ ರಾಮಬ್ರಹ್ಮ ಬಾಬುಗಳೂ ನಗುವುದಕ್ಕೆ ತೊಡಗಿದರು; ಮತ್ತು ಸೋದರಿ ನಿವೇದಿತಾಗೆ ಈ ಮಾತನ್ನು ತಿಳಿಸಲು ಆಕೆಯೂ ನಗುವುದಕ್ಕೆ ಮೊದಲುಮಾಡಿದಳು. ಕ್ರಮವಾಗಿ ಎಲ್ಲರೂ ಹುಲಿ ಸಿಂಹಗಳನ್ನು ಇಟ್ಟಿದ್ದ ಮನೆಯ ಕಡೆಗೆ ತಿರುಗಿದರು.</p>
<p>ರಾಮಬ್ರಹ್ಮ ಬಾಬುಗಳ ಅಪ್ಪಣೆಯಂತೆ ಕಾವಲಿನವರು ಬೇಕಾದಷ್ಟು ಮಾಂಸವನ್ನು ತಂದು ನಮ್ಮಗಳೆದುರಿಗೆ ಹುಲಿ ಸಿಂಹಗಳಿಗೆ ಅದನ್ನು ತಿನ್ನಿಸುವುದಕ್ಕೆ ಮೊದಲುಮಾಡಿದರು. ಅವು ಸಂತೋಷದಿಂದ ಗರ್ಜಿಸುವುದನ್ನೂ ಮತ್ತು ಆತುರದಿಂದ ತಿನ್ನುವುದನ್ನೂ ನೋಡಿದ ನಂತರ ಆ ತೋಟದ ಮಧ್ಯದಲ್ಲಿದ್ದ ರಾಮಬ್ರಹ್ಮಬಾಬುಗಳ ಮನೆಗೆ ನಾವೆಲ್ಲರೂ ಬಂದೆವು. ಅಲ್ಲಿ ಟೀ ಮತ್ತು ಫಲಾಹಾರಕ್ಕೆ ಏರ್ಪಾಡು ಆಗಿತ್ತು. ಸ್ವಾಮಿಾಜಿ ಸ್ವಲ್ಪವೇ ಸ್ವಲ್ಪ ಟೀಯನ್ನು ಕುಡಿದರು. ನಿವೇದಿತಾಳೂ ಟೀ ಕುಡಿದಳು. ಒಂದೇ ಮೇಜಿನ ಮೇಲೆ ಸಿಕ್ಸರ್ ನಿವೇದಿತಾ ಮುಟ್ಟಿದ ಪಕ್ಕಾ ಮತ್ತು ಟೀಯನ್ನು ತೆಗೆದುಕೊಳ್ಳುವುದಕ್ಕೆ ಶಿಷ್ಯನು ಸಂಕೋಚಪಡುತ್ತಿದ್ದುದನ್ನು ನೋಡಿ ಸ್ವಾಮಿಾಜಿ ಅವನಿಗೆ ಪುನಃ ಪುನಃ ಹೇಳಿ ಅದನ್ನು ತಿನ್ನಿಸಿದರು ಮತ್ತು ತಾವು ನೀರು ಕುಡಿದು ಮಿಕ್ಕದ್ದನ್ನು ಶಿಷ್ಯನಿಗೆ ಕುಡಿಯುವುದಕ್ಕೆ ಕೊಟ್ಟರು. ಆಮೇಲೆ ಡಾರ್ವಿನ್‌ನ ಕ್ರಮವಿಕಾಸವಾದದ ಮೇಲೆ ಸ್ವಲ್ಪ ಹೊತ್ತು ಮಾತುಕಥೆಗಳು ನಡೆದುವು.</p>
<p>ರಾಮಬ್ರಹ್ಮಬಾಬು: ಡಾರ್ವಿನ್ ಸಾಹೇಬನು ಕ್ರಮವಿಕಾಸ ಮತ್ತು ಅದಕ್ಕೆ ಕಾರಣ ಇವುಗಳ ಸಂಬಂಧವಾಗಿ ಹೇಳಿರುವುದರ ಮೇಲೆ ತಮ್ಮ ಅಭಿಪ್ರಾಯವೇನು?</p>
<p>- ಸ್ವಾಮಿಜಿ: ಡಾರ್ವಿನ್‌ನ ಮಾತು ನಿಜವಾದರೂ ಕ್ರಮವಿಕಾಸದ ಕಾರಣ ಸಂಬಂಧವಾಗಿ ಆತನು ಹೇಳಿರುವುದೇನು ಚರಮ ಸಿದ್ದಾಂತವೆಂದು ನಾನು ಒಪ್ಪುವುದಿಲ್ಲ. - ರಾಮಬ್ರಹ್ಮಬಾಬು: ಈ ವಿಷಯದಲ್ಲಿ ನಮ್ಮ ದೇಶದ ಪ್ರಾಚೀನ ಪಂಡಿತರು ಏನಾದರೂ ವಿಚಾರ ಮಾಡಿದ್ದಾರೆಯೆ?</p>

<!-- 349-8/0133-->

<p>ಸ್ವಾಮಿಾಜಿ: ಸಾಂಖ್ಯದರ್ಶನದಲ್ಲಿ ಈ ವಿಷಯ ಸೊಗಸಾಗಿ ವಿಚಾರ ಮಾಡಲ್ಪಟ್ಟಿದೆ. ಭರತಖಂಡದ ಪ್ರಾಚೀನ ದಾರ್ಶನಿಕರ ಸಿದ್ದಾಂತವೇ ಕ್ರಮವಿಕಾಸದ ಕಾರಣ ಸಂಬಂಧವಾಗಿ ಚರಮ ಸಿದ್ದಾಂತವೆಂಬುದು ನನ್ನ ಅಭಿಪ್ರಾಯ. - ರಾಮಬ್ರಹ್ಮ ಬಾಬು: ಈ ಸಿದ್ದಾಂತವನ್ನು ಸಂಕ್ಷೇಪವಾಗಿ ತಿಳಿಸುತ್ತಾ ಹೋದರೆ ಕೇಳಬೇಕೆಂದು ನನಗೆ ಆಶೆಯಾಗಿದೆ.</p>
<p>ಸ್ವಾಮಿಜಿ: ನಿಮ್ಮ ಜಾತಿಯನ್ನು ಉಚ್ಚ ಜಾತಿಯಾಗಿ ವಿಕಾಸಗೊಳಿಸುವುದಕ್ಕೆ ಪಾಶ್ಚಾತ್ಯರು ಹೇಳುವ ಜೀವನ ಸಂಗ್ರಾಮ, ಯೋಗ್ಯತಮವಾದದ್ದು ಮಾತ್ರ ಉಳಿದುಕೊಳ್ಳುತ್ತದೆ, ಪ್ರಾಕೃತಿಕ ಆಯ್ಕೆ ಮುಂತಾದ ನಿಯಮಗಳೂ ಕಾರಣಗಳೂ ತಮಗೆ ಗೊತ್ತೇ ಇವೆ. ಪತಂಜಲಿ ದರ್ಶನದಲ್ಲಿ ಮಾತ್ರ ಇವೊಂದೂ ಕಾರಣವೆಂದು ತೋರಿಸಿಲ್ಲ. ಪತಂಜಲಿಗಳ ಮತವೇನೆಂದರೆ - ಒಂದು ಜಾತಿಯಿಂದ ಮತ್ತೊಂದು ಜಾತಿಗೆ ವಿಕಾಸವು 'ಪ್ರಕೃತಿಯ ಆಪೂರಣದಿಂದ ಆಗುತ್ತದೆ. ವಾತಾವರಣದೊಡನೆ ಹಗಲೂ ರಾತ್ರಿ ಹೋರಾಡಿ ಅದು ಆಗುವುದೆಂಬುದಲ್ಲ. ನಾನು ವಿವೇಚನೆ ಮಾಡಿರುವುದರಲ್ಲಿ ಹೋರಾಟ ಮತ್ತು ಸ್ಪರ್ಧೆ ಇವು ಜೀವಕ್ಕೆ ಪೂರ್ಣತೆಯುಂಟಾಗುವುದರಲ್ಲಿ ಅನೇಕ ವೇಳೆ ಪ್ರತಿಬಂಧಕವಾಗಿ ನಿಲ್ಲುತ್ತವೆ. ಪಾಶ್ಚಾತ್ಯ ದರ್ಶನದಲ್ಲಿ ಹೇಳಿರುವಂತೆ ಸಾವಿರ ಜೀವರ ಧ್ವಂಸವಾಗಿ ಒಂದು ಜೀವನದ ಕ್ರಮೋನ್ನತಿಯಾಗುವುದಾದರೆ ಈ ಕ್ರಮ ವಿಕಾಸದಿಂದ ಜಗತ್ತಿಗೆ ಹೆಚ್ಚಿನ ಒಳ್ಳೆಯದಾಗುವುದಿಲ್ಲ ಎಂದು ಹೇಳಬೇಕಾಗುತ್ತದೆ. ಲೌಕಿಕ ಉನ್ನತಿಯ ವಿಚಾರದಲ್ಲಿ ಇದನ್ನು ಒಪ್ಪಿಕೊಂಡರೂ ಆಧ್ಯಾತ್ಮಿಕ ವಿಕಾಸಕ್ಕೆ ಅದು ತುಂಬ ಪ್ರತಿಬಂಧಕವೆಂಬುದನ್ನು ಒಪ್ಪಿಕೊಳ್ಳಬೇಕು. ನಮ್ಮ ದೇಶದ ದಾರ್ಶನಿಕರ ಅಭಿಪ್ರಾಯವೇನೆಂದರೆ - ಪ್ರತಿಯೊಂದು ಜೀವಿಯೂ ಪರಿಪೂರ್ಣ ಆತ್ಮ ಮತ್ತು ಪ್ರಕೃತಿಯ ವಿಕಾಸ ಮತ್ತು ಅಭಿವ್ಯಕ್ತಿಯ ವೈವಿಧ್ಯಕ್ಕೆ ಕಾರಣ ಆತ್ಮದ ಅಭಿವ್ಯಕ್ತಿಯ ಪ್ರಮಾಣದಲ್ಲಿರುವ ವ್ಯತ್ಯಾಸ, ಪ್ರಕೃತಿಯ ಅಭಿವ್ಯಕ್ತಿಗೂ ವಿಕಾಸಕ್ಕೂ ಇರುವ ಪ್ರತಿಬಂಧಕಗಳನ್ನು ಪೂರ್ಣವಾಗಿ ತೆಗೆದುಹಾಕಿಬಿಟ್ಟ ಮೇಲೆ ಆತ್ಮವು ಪೂರ್ಣವಾಗಿ ಪ್ರಕಾಶಿತವಾಗುತ್ತದೆ. ಪ್ರಕೃತಿಯ ಅಭಿವ್ಯಕ್ತಿಯು ಕೆಳಗಣ ಮೆಟ್ಟಲುಗಳಲ್ಲಿ ಹೇಗಾದರೂ ಇರಲಿ, ಮೇಲಣ ಮೆಟ್ಟಲುಗಳಲ್ಲಿ ಪ್ರತಿಬಂಧಕಗಳನ್ನು ಅತಿಕ್ರಮಿಸಿ ಹೋಗುವುದು, ಅವುಗಳೊಡನೆ ಹಗಲೂ ರಾತ್ರಿ ಹೋರಾಡುವುದರಿಂದಲ್ಲ ; ಅಲ್ಲಿ ಶಿಕ್ಷಣ, ಸಂಸ್ಕಾರ, ಏಕಾಗ್ರತೆ ಮತ್ತು ಮುಖ್ಯವಾಗಿ ತ್ಯಾಗ ಇವುಗಳ ಮೂಲಕ ಪ್ರತಿಬಂಧಕಗಳು ಸರಿದು ಹೋಗುತ್ತವೆ ಅಥವಾ ಆತ್ಮವು ಹೆಚ್ಚು ಪ್ರಕಾಶಿತವಾಗುವುದು ಕಂಡುಬರುತ್ತದೆ. ಆದ್ದರಿಂದ ಪ್ರತಿಬಂಧಕಗಳನ್ನು ಆತ ಪ್ರಕಾಶದ ಕಾರ್ಯವೆಂದು ಹೇಳದೆ ಕಾರಣರೂಪವಾಗಿ ತಂದಿಡುವುದು ಮತ್ತು ಪ್ರಕೃತಿಯ ಈ ವೈವಿಧ್ಯದ ಅಭಿವ್ಯಕ್ತಿಗೆ ಸಹಕಾರಿಗಳೆಂದು ಹೇಳುವುದೂ ಯುಕ್ತಿಯುಕ್ತವಲ್ಲ; ಸಾವಿರ ಪಾಪಿಗಳನ್ನು ಸಂಹಾರಮಾಡಿ ಜಗತ್ತಿನಿಂದ ಪಾಪವನ್ನು ಹೋಗಲಾಡಿಸುವ ಪ್ರಯತ್ನದಿಂದ ಜಗತ್ತಿನಲ್ಲಿ ಪಾಪವು ಇನ್ನೂ ಹೆಚ್ಚುತ್ತದೆ. ಆದರೆ ಆಧ್ಯಾತ್ಮಿಕ ಉಪದೇಶದ ಮೂಲಕ ಜನರು ಪಾಪವನ್ನು ಆಚರಿಸದಂತೆ ಮಾಡಿದರೆ ಆಮೇಲೆ ಜಗತ್ತಿನಲ್ಲಿ ಪಾಪವು ಇರುವುದಿಲ್ಲ. ಈಗ ನೋಡಿ, ಪಾಶ್ಚಾತ್ಯರ ಸಿದ್ದಾಂತದಂತೆ ಜೀವಗಳು ಪರಸ್ಪರ ಸಂಗ್ರಾಮ ಮತ್ತು ಪೈಪೋಟಿಯ ಮೂಲಕ ಉತ್ತಮ ಸ್ಥಿತಿಯನ್ನು</p>

<!-- 349-8/0134-->
<p>ಪಡೆಯುತ್ತವೆ ಎಂಬ ಸಿದ್ಧಾಂತವು ಎಷ್ಟು ಭಯಂಕರವಾಗಿ ಪರಿಣಮಿಸಿದೆ.</p>
<p>ರಾಮಬ್ರಹ್ಮ ಬಾಬುಗಳು ಸ್ವಾಮಿಜಿಯ ಮಾತನ್ನು ಕೇಳಿ ಸ್ತಂಭೀಭೂತರಾಗಿದ್ದು ಕೊನೆಗೆ ಹೇಳಿದ್ದೇನೆಂದರೆ: “ತಮ್ಮ ಹಾಗೆ ಪ್ರಾಚ್ಯ ಮತ್ತು ಪಾಶ್ಚಾತ್ಯ ದರ್ಶನಗಳಲ್ಲಿ ಅಭಿಜ್ಞರಾದ ಜನಗಳ ಆವಶ್ಯಕತೆಯು ಈಗ ಭರತಖಂಡದಲ್ಲಿ ವಿಶೇಷವಾಗಿದೆ. ಒಂದು ನಾಣ್ಯದ ಒಂದೇ ಮುಖವನ್ನು ನೋಡುವ ಜನರ ಪ್ರಮಾದಗಳನ್ನು ತೋರಿಸಲು ಇಂಥವರು ಸಮರ್ಥರು. ಕ್ರಮ ವಿಕಾಸವಾದದ ತಮ್ಮ ನೂತನ ವ್ಯಾಖ್ಯಾನವನ್ನು ಕೇಳಿ ನನಗೆ ಪರಮ ಸಂತೋಷವಾಯಿತು.”</p>
<p>- ಹೊರಡುವಾಗ ರಾಮಬ್ರಹ್ಮಬಾಬುಗಳು ತೋಟದ ಹೊರಬಾಗಿಲಿನವರೆಗೆ ಬಂದು ಸ್ವಾಮಾಜಿಯನ್ನು ಕಳುಹಿಸಿಕೊಟ್ಟು ಇನ್ನೊಂದು ಸಾರಿ ನಿಧಾನವಾಗಿ ಒಬ್ಬರೇ ಇರುವಾಗ, ದರ್ಶನ ತೆಗೆದುಕೊಳ್ಳುವುದಾಗಿ ಮಾತುಕೊಟ್ಟರು. ರಾಮಬ್ರಹ್ಮ ಬಾಬುಗಳಿಗೆ ಈ ಜೀವಮಾನದಲ್ಲಿ ಪುನಃ ಸ್ವಾಮಿಾಜಿ ಹತ್ತಿರ ಬರುವುದಕ್ಕೆ ಅವಕಾಶ ಸಿಕ್ಕಿತೋ ಇಲ್ಲವೋ ನನಗೆ ತಿಳಿಯದು; ಏಕೆಂದರೆ ಇದಾದ ಸ್ವಲ್ಪ ದಿನದ ಮೇಲೆ ಬಾಬುಗಳು ಸ್ವರ್ಗಸ್ಥರಾದರು.</p>
<p>- ಶಿಷ್ಯನು ಯೋಗಾನಂದ ಸ್ವಾಮಿಗಳೊಡನೆ ಟ್ರಾಂನಲ್ಲಿ ರಾತ್ರಿ ಎಂಟು ಗಂಟೆಯ ಹೊತ್ತಿಗೆ ಬಾಗಬಜಾರಿಗೆ ಹಿಂತಿರುಗಿ ಬಂದನು. ಸ್ವಾಮಿಜಿ ಇದಕ್ಕೆ ಸುಮಾರು ಹದಿನೈದು ನಿಮಿಷ ಮುಂಚೆ ಬಂದು ವಿಶ್ರಾಂತಿ ತೆಗೆದುಕೊಳ್ಳುತ್ತಿದ್ದರು. ಸುಮಾರು ಅರ್ಧಗಂಟೆ ವಿಶ್ರಮಿಸಿಕೊಂಡ ಮೇಲೆ ಅವರು ಬೈಠಕ್‌ಖಾನೆಯಲ್ಲಿ ನಾವಿದ್ದ ಕಡೆಗೆ ಬಂದರು. ಆಗ ಅಲ್ಲಿ ಯೋಗಾನಂದ, ಶರಚ್ಚಂದ್ರ ಸರ್ಕಾರ್, ಶಶಿಭೂಷಣ ಘೋಷ್, ವಿಪಿನ ವಿಹಾರಿ ಘೋಷ್, ಶಾಂತಿರಾಮ ಘೋಷ್ ಮುಂತಾದ ಪರಿಚಿತರೂ, ಸ್ನೇಹಿತರೂ ಮತ್ತು ಸ್ವಾಮಿಾಜಿಯ ದರ್ಶನಾರ್ಥವಾಗಿ ಬಂದಿದ್ದ ಅಪರಿಚಿತರಾದ ಐದು ಆರು ಜನರೂ ಇದ್ದರು. ಸ್ವಾಮಿಾಜಿ ಇಂದು ಮೃಗಶಾಲೆಯನ್ನು ನೋಡುವುದಕ್ಕೆ ಹೋಗಿ ರಾಮಬ್ರಹ್ಮಬಾಬುಗಳೊಡನೆ ಕ್ರಮವಿಕಾಸವಾದದ ಅಪೂರ್ವ ವಿಚಾರ ಮಾಡಿದ್ದರೆಂದು ಕೇಳಿ ಅವರೆಲ್ಲಾ ಈ ಪ್ರಸ್ತಾವವನ್ನು ವಿಸ್ತಾರವಾಗಿ ಹೇಳಬೇಕೆಂದು ಮೊದಲೇ ಉತ್ಸುಕರಾಗಿದ್ದರು. ಆದ್ದರಿಂದ ಅವರು ಬಂದ ಕೂಡಲೆ ಎಲ್ಲರ ಅಭಿಪ್ರಾಯವನ್ನೂ ತಿಳಿದುಕೊಂಡ ಶಿಷ್ಯನು ಆ ಮಾತನ್ನೇ ಎತ್ತಿದನು.</p>
<p>ಶಿಷ್ಯ : ಮಹಾಶಯರೆ, ಮೃಗಶಾಲೆಯಲ್ಲಿ ಕ್ರಮವಿಕಾಸದ ವಿಚಾರವಾಗಿ ತಾವು ಹೇಳಿದ್ದನ್ನು ನಾನು ಚೆನ್ನಾಗಿ ಅರ್ಥಮಾಡಿಕೊಳ್ಳುವುದಕ್ಕಾಗಲಿಲ್ಲ. ದಯಮಾಡಿ ಸುಲಭವಾದ ಮಾತಿನಲ್ಲಿ ಅದನ್ನು ಪುನಃ ತಿಳಿಸಿಕೊಡುವಿರಾ?</p>
<p>ಸ್ವಾಮಿಾಜಿ: ಏಕೆ, ಅರ್ಥವಾಗಲಿಲ್ಲವೆ?</p>
<p>ಶಿಷ್ಯ : ತಾವೇ ಅನೇಕಸಲ ನನಗೆ ಹೇಳಿದ್ದೀರಿ, ಹೊರಗಿನ ಶಕ್ತಿಗಳೊಡನೆ ಯುದ್ಧ ಮಾಡುವುದಕ್ಕೆ ಇರುವ ಸಾಮರ್ಥವೇ ಜೀವನದ ಚಿಹ್ನೆ, ಅದೇ ಉನ್ನತಿಗೆ ಸೋಪಾನ ಎಂದು. ಈ ದಿವಸ ಅದಕ್ಕೆ ವಿರೋಧವಾಗಿ ಹೇಳಿದಂತಿತ್ತು.</p>

<!-- 349-8/0135-->

<p>ಸ್ವಾಮಿಾಜಿ: ವಿರೋಧವಾಗಿ ಯಾಕೆ ಹೇಳಲಿ? ನೀನೇ ತಿಳಿದುಕೊಳ್ಳಲಾರದೆ ಹೋದೆ. ಪ್ರಾಣಿ ಜಗತ್ತಿನಲ್ಲಿ ನಾವು ನಿಜವಾಗಿಯೂ ಜೀವನ ಸ್ಪರ್ಧೆ ಮತ್ತು ಯೋಗ್ಯತಮವೇ ಉಳಿಯುವುದು ಮುಂತಾದ ನಿಯಮಗಳು ಇರುವುದನ್ನು ಸ್ಪಷ್ಟವಾಗಿ ನೋಡಬಹುದು. ಆದ್ದರಿಂದಲೇ ಡಾರ್ವಿನ್‌ನ ಮತ ಕೆಲವು ಮಟ್ಟಿಗೆ ನಿಜವೆಂದು ತೋರುತ್ತದೆ. ಆದರೆ ಬುದ್ದಿಯ ವಿಕಾಸವುಳ್ಳ ಮನುಷ್ಯ ಜಗತ್ತಿನಲ್ಲಿ ಈ ನಿಯಮದ ವಿರೋಧವೇ ಕಂಡುಬರುತ್ತದೆ. ಇದನ್ನು ಯೋಚಿಸಿನೋಡು, ಯಾರನ್ನು ನಾವು ನಿಜವಾಗಿಯೂ ಮಹಾತ್ಮರು ಅಥವಾ ಆದರ್ಶ ಪುರುಷರು ಎಂದು ಬಲ್ಲೆವೋ ಅವರಲ್ಲಿ ಬಾಹ್ಯ ಹೋರಾಟ ಸುತರಾಂ ಇರುವುದಿಲ್ಲ. ಮನುಷ್ಕತರ ಪ್ರಾಣಿಜಗತ್ತಿನಲ್ಲಿ ಜ್ಞಾನದ ಪ್ರಾಬಲ್ಯ ಅಸ್ವಾಭಾವಿಕ. ಮನುಷ್ಯನಾದರೋ ಎಷ್ಟೆಷ್ಟು ದೊಡ್ಡವನಾದರೆ ಅಷ್ಟಷ್ಟು ಅವನಲ್ಲಿ ಬುದ್ದಿಯ ವಿಕಾಸ. ಆದ್ದರಿಂದ ಪ್ರಾಣಿಗಳಂತೆ ಮಾನವ ಪ್ರಪಂಚದಲ್ಲೂ ಪರರನ್ನು ಧ್ವಂಸಮಾಡಿ ಅದರ ಮೂಲಕ ಉನ್ನತಿ ಆಗುವುದು ಸಾಧ್ಯವಲ್ಲ. ಮಾನವನ ಸರ್ವಶ್ರೇಷ್ಠ ಪೂರ್ಣ ವಿಕಾಸ ತ್ಯಾಗವೊಂದರಿಂದಲೇ ಸಾಧಿತವಾಗುತ್ತದೆ. ಯಾರು ಅನ್ಯರಿಗೋಸ್ಕರ ಎಷ್ಟೆಷ್ಟು ತ್ಯಾಗ ಮಾಡಬಲ್ಲರೋ ಅವರು ಮನುಷ್ಯರಲ್ಲಿ ಅಷ್ಟಷ್ಟು ಶ್ರೇಷ್ಠರಾಗುವರು; ಕೆಳಗಿನ ಮೆಟ್ಟಲಾದ ಪ್ರಾಣಿ ಜಗತ್ತಿನಲ್ಲಿ ಯಾವುದು ಎಷ್ಟೆಷ್ಟು ನಾಶಪಡಿಸಬಲ್ಲದೆ ಅದು ಅಷ್ಟು ಬಲಶಾಲಿಯಾದ ಮೃಗವಾಗುವುದು. ಆದ್ದರಿಂದ ಜೀವನ ಸಂಗ್ರಾಮವೆಂಬ ಸಿದ್ದಾಂತವು ಈ ಎರಡು ಪ್ರಪಂಚದಲ್ಲಿಯೂ ಒಂದೇ ಉಪಯೋಗವುಳ್ಳದ್ದಾಗಲಾರದು. ಮನುಷ್ಯನ ಸಂಗ್ರಾಮ ಆಗುವುದು ಮನಸ್ಸಿನಲ್ಲಿ, ಮನಸ್ಸನ್ನು ಯಾರು ಎಷ್ಟೆಷ್ಟು ಸಂಯಮ ಮಾಡಿಕೊಂಡಿರುವರೋ ಅವರು ಅಷ್ಟಷ್ಟು ದೊಡ್ಡವರಾಗಿದ್ದಾರೆ. ಮನಸ್ಸಿನ ವೃತ್ತಿಗಳೆಲ್ಲವೂ ಪೂರ್ತಿಯಾಗಿ ವಿಶ್ರಾಂತಿಯಲ್ಲಿದ್ದರೆ ಆತ್ಮದ ವಿಕಾಸವುಂಟಾಗುವುದು. ಮಾನವೇತರ ಪ್ರಾಣಿ ಜಗತ್ತಿನಲ್ಲಿ ಸ್ಕೂಲ ದೇಹವನ್ನು ಕಾಪಾಡಿಕೊಳ್ಳುವುದಕ್ಕಾಗಿ ಸಂಗ್ರಾಮ ಕಂಡುಬರುತ್ತದೆ. ಮಾನವ ಜಗತ್ತಿನಲ್ಲಿ ಮನಸ್ಸಿನ ಮೇಲೆ ಆಧಿಪತ್ಯವನ್ನು ಪಡೆಯುವುದಕ್ಕೋಸ್ಕರ ಅಥವಾ ಸಾತ್ವಿಕ ವೃತ್ತಿಯನ್ನು ಪಡೆಯುವುದಕ್ಕೋಸ್ಕರ ಸಂಗ್ರಾಮ ನಡೆಯುವುದು. ಜೀವಂತ ವೃಕ್ಷ ಮತ್ತು ಕೊಳದ ನೀರಿನಲ್ಲಿ ಬಿದ್ದ ವೃಕ್ಷಚ್ಛಾಯೆ ಇವುಗಳ ಹಾಗೆ. ಮನುಷ್ಕತರ ಪ್ರಾಣಿ ಜಗತ್ತು ಮತ್ತು ಮನುಷ್ಯ ಜಗತ್ತು ಇವುಗಳಲ್ಲಿ ಸಂಗ್ರಾಮವು ವ್ಯತ್ಯಸ್ತವಾಗಿರುತ್ತದೆ. - ಶಿಷ್ಯ : ಹಾಗಾದರೆ ತಾವು ನಮ್ಮ ಶಾರೀರಿಕ ಉನ್ನತಿಗೋಸ್ಕರ ಸಾಧನೆ ಮಾಡಬೇಕೆಂದು ಅಷ್ಟೊಂದೆಲ್ಲಾ ಹೇಳಿದ್ದೇಕೆ?</p>
<p>- ಸ್ವಾಮಿಾಜಿ: ನೀವೇನು ಮನುಷ್ಯರೇ? ಎಲ್ಲೋ ಸ್ವಲ್ಪ ಬುದ್ದಿ ಇದೆ ಅಷ್ಟೆ; ದೇಹ ಚನ್ನಾಗಿಲ್ಲದಿದ್ದರೆ ಮನಸ್ಸಿನೊಡನೆ ಸಂಗ್ರಾಮ ಮಾಡುವುದು ಹೇಗೆ? ನೀವೇನು ಜಗತ್ತಿನ ಪೂರ್ಣ ವಿಕಾಸ ಎನ್ನಿಸಿಕೊಳ್ಳುವ ಮನುಷ್ಯರೆಂದುಕೊಂಡಿದ್ದೀರಾ? ಆಹಾರ ನಿದ್ರೆ ಹೆಂಗಸು ಇವುಗಳನ್ನು ಬಿಟ್ಟು ಮತ್ತೇನಿದೆ ನಿಮಗೆ? ಇನ್ನು ನಾಲ್ಕು ಕಾಲಿನಲ್ಲಿ ನಡೆಯುತ್ತಿಲ್ಲವಲ್ಲಾ ಅದೇ ಒಂದು ಪುಣ್ಯ, ಪರಮಹಂಸರು 'ಯಾರಿಗೆ ಮಾನದ ಮೇಲೆ ಜ್ಞಾನವಿರುತ್ತದೆಯೋ ಅವನೇ ಮಾನುಷ' ಎಂದು ಹೇಳುತ್ತಿದ್ದರು; ನೀವೊ ಜಾಯಪ್ಪ</p>

<!-- 349-8/0136-->
<p>ಮೈಯಸ್ವ' ಎಂಬ ವಾಕ್ಯಗಳಿಗೆ ಸಾಕ್ಷೀಭೂತರಾಗಿ ಸ್ವದೇಶ ವಾಸಿಗಳಿಗೆ ಹಿಂಸಾಜನಕರೂ ವಿದೇಶೀ ಜನಗಳ ಅಗೌರವಕ್ಕೆ ಪಾತ್ರರೂ ಆಗಿದ್ದೀರಿ. ನೀವು ಮಾನವ ಮತ್ತು ಮಾನವೇತರ ಪ್ರಾಣಿಗಳ ಮಧ್ಯೆ ಇದ್ದೀರಿ. ಅದಕ್ಕೋಸ್ಕರವೇ ಸಂಗ್ರಾಮ ಮಾಡಿರೆಂದೂ, ಸಿದ್ದಾಂತಗಿದ್ದಾಂತ ಎಲ್ಲಾ ಕಟ್ಟಿ ಇಡಿ ಎಂದೂ ಹೇಳುವುದು. ನಿಮ್ಮ ದೈನಂದಿನ ಕೆಲಸವನ್ನೂ ನಡವಳಿಕೆಯನ್ನೂ ಸ್ಟಿರಬುದ್ದಿಯಿಂದ ವಿವೇಚನೆ ಮಾಡಿನೋಡಿ. ನೀವು ಮಾನವ ಮತ್ತು ಮಾನವೇತರ ಸ್ಥಾನಗಳ ಮಧ್ಯದಲ್ಲಿರುವ ಜೀವ ವಿಶೇಷಗಳು ಹೌದೋ ಅಲ್ಲವೋ ಎಂಬುದು ತಿಳಿಯುತ್ತದೆ. ದೇಹವನ್ನು ಮೊದಲು ದೃಢಪಡಿಸಿ. ಆಮೇಲೆ ಮನಸ್ಸಿನ ಮೇಲೆ ಕ್ರಮೇಣ ಆಧಿಪತ್ಯ ಬರುತ್ತದೆ. - ನಾಯಮಾತ್ಮಾ ಬಲಹೀನೇನ ಲಭ್ಯಃ'; ತಿಳಿಯಿತೆ ?</p>
<p>ಶಿಷ್ಯ : ಮಹಾಶಯರೆ, 'ಬಲಹೀನೇನ' ಎಂಬುದಕ್ಕೆ ಭಾಷ್ಯಕಾರರು ಮಾತ್ರ 'ಬ್ರಹ್ಮಚರ್ಯ ಹೀನೇನ' ಎಂದು ಅರ್ಥಮಾಡಿದ್ದಾರೆ. * ಸ್ವಾಮಿಜಿ: ಮಾಡಿಕೊಳ್ಳಲಿ; ನಾನು ದುರ್ಬಲವಾದ ಶರೀರವುಳ್ಳವರಿಗೆ ಆತ್ಮಸಾಕ್ಷಾತ್ಕಾರವಾಗುವುದಿಲ್ಲ ಎಂದು ಹೇಳುತ್ತೇನೆ. - ಶಿಷ್ಯ : ಆದರೆ ಬಲವಿರುವ ಶರೀರದಲ್ಲಿ ಅನೇಕ ಸಾರಿ ಮಂದಬುದ್ದಿಯೂ ಕಂಡುಬರುತ್ತದೆ. .</p>
<p>ಸ್ವಾಮಿಾಜಿ: ಅಂಥವರಿಗೆ ಕಷ್ಟಪಟ್ಟು ನೀನೇನಾದರೂ ಒಳ್ಳೆಯ ಭಾವವನ್ನು ಒಂದು ಸಾರಿ ತಿಳಿಸಿಕೊಟ್ಟೆಯೆಂದರೆ ಅದನ್ನು ಅವರು ಎಷ್ಟು ಶೀಘ್ರವಾಗಿ ಕಾರ್ಯರೂಪಕ್ಕೆ ಇಳಿಸಬಲ್ಲರೋ ಅಷ್ಟು ಶೀಘ್ರವಾಗಿ, ಹೀನವೀರ್ಯರಾದವರು ಮಾಡಲಾರರು. ನೋಡಿಲ್ಲವೆ, ಕ್ಷೀಣವಾದ ದೇಹದಲ್ಲಿ ಕಾಮಕ್ರೋಧಗಳ ವೇಗವನ್ನು ತಡೆಯುವುದಕ್ಕಾಗುವುದಿಲ್ಲ. ಒಣಕಲಾಗಿರುವ ಜನರು ಬಹು ಬೇಗ ರೇಗಿಬಿಡುತ್ತಾರೆ - ಬಹು ಬೇಗ ಕಾಮಮೋಹಿತರಾಗಿಬಿಡುತ್ತಾರೆ.</p>
<p>ಶಿಷ್ಯ : ಆದರೆ ಈ ನಿಯಮದ ವ್ಯತಿಕ್ರಮವೂ ಕಂಡುಬರುತ್ತದೆ.</p>
<p>ಸ್ವಾಮಿಾಜಿ : ಅದು ಇಲ್ಲವೆಂದು ಯಾರು ಹೇಳುತ್ತಾರೆ? ಮನಸ್ಸಿನ ಮೇಲೆ ಒಂದು ಸಾರಿ ಆಧಿಪತ್ಯ ಬಂದುಬಿಟ್ಟಿತು ಅಂದರೆ ಆಮೇಲೆ ದೇಹ ಬಲವಾಗಿರಲಿ ಒಣಗಿಕೊಂಡೆ ಇರಲಿ, ಅದರಿಂದ ಏನೂ ಬರುವುದೂ ಇಲ್ಲ ಹೋಗುವುದೂ ಇಲ್ಲ. ಒಟ್ಟು ಮಾತೇನೆಂದರೆ, ದೇಹವು ಚೆನ್ನಾಗಿಲ್ಲದಿದ್ದರೆ ಅಂಥವನು ಆತ್ಮಜ್ಞಾನಕ್ಕೆ ಅಧಿಕಾರಿಯೇ ಆಗುವುದಿಲ್ಲ. ಪರಮಹಂಸರು 'ಶರೀರದಲ್ಲಿ ಸತ್ಯವು ಇಲ್ಲದೆ ಇದ್ದರೆ ಜೀವನು ಸಿದ್ಧನಾಗಲಾರನು' ಎಂದು ಹೇಳುತ್ತಿದ್ದರು.</p>
<p>ಈ ಮಾತುಗಳನ್ನು ಹೇಳುತ್ತ ಹೇಳುತ್ತ ಸ್ವಾಮಿಜಿ ಉತ್ತೇಜಿತರಾದದ್ದನ್ನು ನೋಡಿ, ಶಿಷ್ಯನು ಧೈರ್ಯವಾಗಿ ಮತಾವ ಪ್ರಶ್ನೆಯನ್ನೂ ಕೇಳಲಾರದೆ ಹೋದನು. ಸಾಮಾಜಿಯ ಸಿದ್ದಾಂತವನ್ನೊಪ್ಪಿಕೊಂಡು ಸುಮ್ಮನಾದನು. ಸ್ವಲ್ಪ ಹೊತ್ತಿನ ಮೇಲೆ ಸ್ವಾಮಾಜಿ ಅಲ್ಲಿದ್ದವರಿಗೆಲ್ಲಾ ಗುಟ್ಟಾಗಿ ಹೇಳಿದ್ದೇನೆಂದರೆ - "ಮತ್ತೊಂದು ಸಂಗತಿಯನ್ನು</p>

<!-- 349-8/0137-->

<p>ಕೇಳಿದಿರಾ? ಇವೊತ್ತು ಈ ಭಟ್ಟಾಚಾರ್ಯ ಬ್ರಾಹ್ಮಣನು ನಿವೇದಿತೆಯ ಎಂಜಲನ್ನು ತಿಂದು ಬಂದಿದ್ದಾನೆ. ಆಕೆ ಮುಟ್ಟಿದ ಅನ್ನವನ್ನು ತಿನ್ನಲಿಲ್ಲವೆಂದು ತೋರುತ್ತದೆ. ಅದರಿಂದ ಆಗುವುದೇನು ಹೋಗುವುದೇನು - ಆದರೆ ಆಕೆ ಮುಟ್ಟಿದ ನೀರನ್ನು ಕುಡಿದದ್ದು ಹೇಗೆ?? - ಶಿಷ್ಯ : ಅದು ತಮ್ಮ ಆಜ್ಞೆಯಿಂದಲೇ ಮಾಡಿದ್ದು, ಗುರುವಿನ ಆಜ್ಞಾನುಸಾರವಾಗಿ ನಾನು ಏನು ಬೇಕಾದರೂ ಮಾಡುತ್ತೇನೆ. ನೀರು ಕುಡಿಯುವುದಕ್ಕೆ ನನಗೇನು ಇಷ್ಟವಿರಲಿಲ್ಲ; ಆದರೆ ತಾವು ಕುಡಿದುಕೊಟ್ಟಿದ್ದರಿಂದ ಪ್ರಸಾದವೆಂದು ಕುಡಿದೆ.</p>
<p>ಸ್ವಾಮಾಜಿ: ನಿನ್ನ ಜಾತಿ ಹಾಳಾಗಿ ಹೋಯಿತು; ಇನ್ನು ನೀನು ಭಟ್ಟಾಚಾರ್ಯ ಬ್ರಾಹ್ಮಣನೆಂದರೆ ಯಾರೂ ಒಪ್ಪುವುದಿಲ್ಲ.</p>
<p>ಶಿಷ್ಯ : ಒಪ್ಪದಿದ್ದರೆ ಬಿಡಲಿ; ನಾನು ತಮ್ಮ ಆಜ್ಞೆಯನ್ನು ಅನುಸರಿಸಿ ಚಂಡಾಲನ ಮನೆಯ ಅನ್ನವನ್ನೂ ತಿನ್ನಬಲ್ಲೆ.</p>
<p>ಇದನ್ನು ಕೇಳಿ ಸ್ವಾಮಿಗಳೂ ಮತ್ತು ಅಲ್ಲಿದ್ದವರೂ ಗಟ್ಟಿಯಾಗಿ ನಗಲಾರಂಭಿಸಿದರು.</p>
<p>ಈ ಮಾತುಕತೆಗಳಲ್ಲಿ ರಾತ್ರಿ ಸುಮಾರು ಹನ್ನೆರಡೂವರೆ ಗಂಟೆಯಾಗಿ ಬಿಟ್ಟಿತು. ಶಿಷ್ಯನು ತಾನು ವಾಸವಾಗಿದ್ದ ಮನೆಗೆ ಹಿಂತಿರುಗಿ ಬಂದು ನೋಡಲು ಬಾಗಿಲು ಹಾಕಿಬಿಟ್ಟಿತ್ತು; ಎಷ್ಟು ಕೂಗಿದರೂ ಯಾರೂ ಏಳದಿರಲು ವಿಧಿಯಿಲ್ಲದೆ ಮನೆಯ ಜಗಲಿಯ ಮೇಲೆ ಮಲಗಿಕೊಂಡು ರಾತ್ರಿಯನ್ನು ಕಳೆಯಬೇಕಾಗಿ ಬಂತು.</p>
<p>ಕಾಲಚಕ್ರದ ಕಠೋರ ಪರಿವರ್ತನದಿಂದ, ಸ್ವಾಮಿಜಿ, ಯೋಗಾನಂದರೂ, ಸಿಸ್ಟರ್ ನಿವೇದಿತೆಯೂ ಈಗ ನರಶರೀರದಲ್ಲಿಲ್ಲ! ಅವರ ಜೀವನದ ಪವಿತ್ರ ಸ್ಕೃತಿಯೊಂದು ಮಾತ್ರ ಉಳಿದುಕೊಂಡಿದೆ - ಅವರ ಮಾತುಕಥೆಗಳನ್ನು ಅಲ್ಪಸ್ವಲ್ಪ ಬರೆಯಲು ಸಮರ್ಥನಾದ್ದರಿಂದ ಶಿಷ್ಯನು ತಾನು ಧನ್ಯನಾದೆನೆಂದು ಭಾವಿಸುವನು.</p>

<!-- 349-8/0138-->
<p>ಅಧ್ಯಾಯ ೨೧ *</p>
<p>ಸ್ಥಳ : ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮.</p>
<p>೮೯೮.</p>
<p>ಇಂದು ಸಮಾರು ಎರಡು ಗಂಟೆಯ ಹೊತ್ತಿಗೆ ಶಿಷ್ಯನು ಮಠಕ್ಕೆ ನಡೆದುಕೊಂಡು ಬಂದಿದ್ದಾನೆ. ನೀಲಾಂಬರ ಬಾಬುಗಳ ತೋಟದ ಮನೆಗೆ ಈಗ ಮಠವನ್ನು ವರ್ಗಾಯಿಸಿದೆ. ಈಗಿನ ಮಠದ ನಿವೇಶನವನ್ನು ಕೊಂಡು ಕೆಲವು ದಿನಗಳಾಗಿವೆ. ಸ್ವಾಮಿಜಿ ಸುಮಾರು ನಾಲ್ಕು ಗಂಟೆಯ ಹೊತ್ತಿಗೆ ಶಿಷ್ಯನನ್ನು ಜೊತೆಯಲ್ಲಿ ಕರೆದುಕೊಂಡು ಮಠದ ನಿವೇಶನದಲ್ಲಿ ತಿರುಗಾಡಿಕೊಂಡು ಬರುವುದಕ್ಕೆಂದು ಹೊರಗೆ ಹೊರಟಿದ್ದಾರೆ. ಮಠದ ನಿವೇಶನದಲ್ಲಿ ಆಗ ಕಾಡು ಬೆಳೆದುಕೊಂಡಿತ್ತು. ಅದರ ಉತ್ತರ ಭಾಗದಲ್ಲಿ ಆಗ ಒಂದು ಅಂತಸ್ತಿನ ಗಾರೆಯ ಕಟ್ಟಡವೊಂದಿತ್ತು. ಅದನ್ನು ಉತ್ತಮಪಡಿಸಿಕೊಂಡೇ ಈಗಿನ ಮಠದ ಕಟ್ಟಡವು ನಿರ್ಮಿತವಾಗಿದೆ. ಮಠದ ನಿವೇಶನವನ್ನು ಖರೀದಿಗೆ ಕೊಟ್ಟವನೂ ಸ್ವಾಮಾಜಿ ಜೊತೆಯಲ್ಲಿ ಸ್ವಲ್ಪ ದೂರ ಬಂದು ಹಿಂತಿರುಗಿದನು. ಸ್ವಾಮಿಜಿ ಶಿಷ್ಯನೊಡನೆ ನಿವೇಶನದಲ್ಲಿ ತಿರುಗಾಡುವುದಕ್ಕೆ ಮೊದಲುಮಾಡಿದರು ಮತ್ತು ಮಾತಿಗೆ ಮಾತು ಬಂದು ಭವಿಷ್ಯದಲ್ಲಿ ಮಠದ ಉಪಯುಕ್ತತೆ ಅದರ ವಿಧಿ ವಿಧಾನಗಳು ಇವುಗಳ ವಿಚಾರವನ್ನು ತೆಗೆದುಕೊಂಡರು.</p>
<p>ಕ್ರಮೇಣ ಒಂದಂತಸ್ತಿನ ಮನೆಯ ಪೂರ್ವದ ಕಡೆಯ ಅಂಗಳಕ್ಕೆ ಹೋಗಿ ಅಲ್ಲಿ ತಿರುಗಾಡುತ್ತ ಸ್ವಾಮಿಗಳು ಹೇಳಿದ್ದೇನೆಂದರೆ: ಅಲ್ಲಿ ಸಾಧುಗಳು ಇರುವುದಕ್ಕೆ ಸ್ಥಳವಾಗುವುದು; ಸಾಧನೆ, ಭಜನೆ, ಜ್ಞಾನ, ವಿಚಾರ ಇವುಗಳಿಗೆ ಈ ಮಠ ಪ್ರಧಾನ ಕೇಂದ್ರಸ್ಥಾನವಾಗುವುದು - ಇದೇ ನನ್ನ ಅಭಿಪ್ರಾಯ. ಇಲ್ಲಿ ಉದಯಿಸುವ ಶಕ್ತಿಯಿಂದ ಜಗತ್ತು ತಲ್ಲಣಿಸಿ ಹೋಗುತ್ತದೆ; ಮನುಷ್ಯನ ಜೀವನ ಗತಿ ಬದಲಾಗಿಬಿಡುತ್ತದೆ. ಜಾ ನ, ಭಕ್ತಿ, ಯೋಗ, ಕರ್ಮ ಇವು ಒಂದು ಕಡೆ ಸೇರಿ ಇಲಿಂದ ಮಾನವನಿಗೆ ಕಲ್ಯಾಣಪ್ರದವಾದ ಆದರ್ಶ ಹೊರಡುತ್ತವೆ; ಈ ಮಠಕ್ಕೆ ಸೇರಿದ ಜನಗಳ ಇಚ್ಛೆಯಿಂದ ಕಾಲಕ್ರಮದಲ್ಲಿ ದಿಕ್ಕು ದಿಕ್ಕುಗಳಲ್ಲೆಲ್ಲಾ ಪ್ರಾಣವು ಸಂಚರಿಸುವುದು; ಯಥಾರ್ಥವಾದ ಧರ್ಮಶೀಲರೆಲ್ಲಾ ಇಲ್ಲಿ ಬಂದು ಸೇರುವರು - ಮನಸ್ಸಿಗೆ ಇಂಥ ಎಷ್ಟೆಷ್ಟೋ ಯೋಚನೆಗಳು ತೋರುತ್ತವೆ!</p>
<p>'ಮಠದ ದಕ್ಷಿಣ ಭಾಗದಲ್ಲಿ ಸ್ಥಳವಿದೆಯಲ್ಲಾ ಅದು ವಿದ್ಯೆಯ ಕೇಂದ್ರ ಸ್ಥಾನವಾಗುವುದು. ವ್ಯಾಕರಣ, ದರ್ಶನ, ವಿಜ್ಞಾನ, ಕಾವ್ಯ, ಅಲಂಕಾರ, ಸ್ಮೃತಿ, ಭಕ್ತಿ ಶಾಸ್ತ್ರ ಮತ್ತು ರಾಜಕೀಯ ಮುಂತಾದುವು ಇಲ್ಲಿ ಬೋಧಿಸಲ್ಪಡುವುವು. ಹಿಂದಿನ ಹಳೆಯ ಮಠಗಳ ಮಾದರಿಯಲ್ಲಿ ಈ ವಿದ್ಯಾಮಂದಿರವು ಸ್ಥಾಪಿಸಲ್ಪಡುವುದು. ಬಾಲ ಬ್ರಹ್ಮಚಾರಿಗಳು ಇಲ್ಲಿ ವಾಸಮಾಡಿಕೊಂಡು ಶಾಸ್ತ್ರವನ್ನು ಓದುವರು. ಅವರ ಅನ್ನ ಬಟ್ಟೆಗಳೆಲ್ಲವೂ ಮಠದಿಂದ ದೊರೆಯುವುವು. ಈ ಬ್ರಹ್ಮಚಾರಿಗಳೆಲ್ಲಾ ಐದು ವರ್ಷ ಶಿಕ್ಷಣ ಪಡೆದ ಮೇಲೆ, ಇಷ್ಟವಿದ್ದರೆ ಮನೆಗೆ ಹೋಗಿ ಸಂಸಾರಿಗಳಾಗಬಹುದು. ಹಾಗಲ್ಲದೆ</p>
<p>*<span class="en"> CW. Vol. VII, P157</span></p>

<!-- 349-8/0139-->

<p>00</p>
<p>ಸಂನ್ಯಾಸದ ಮೇಲೆ ಇಷ್ಟವಿದ್ದು, ಮಠಾಧಿಪತಿಗಳು ಒಪ್ಪಿದರೆ, ಸಂನ್ಯಾಸವನ್ನು ತೆಗೆದುಕೊಳ್ಳಬಹುದು. ಈ ಬ್ರಹ್ಮಚಾರಿಗಳಲ್ಲಿ ಯಾರಲ್ಲಿಯಾದರೂ ಉಚ್ಛಂಖಲತೆಯಾಗಲಿ ದುಶ್ಚರಿತ್ರವಾಗಲಿ ಕಂಡುಬಂದರೆ ಅಂಥವರನ್ನು ಮಠದ ಸ್ವಾಮಿಗಳು ಆಗಲೇ ಹೊರಗೆ ಹೊರಡಿಸಿಬಿಡುವರು. ಇಲ್ಲಿ ಜಾತಿ ವರ್ಣಗಳ ಭೇದವಿಲ್ಲದೆ ವ್ಯಾಸಂಗ ನಡೆಯುವುದು. ಇದಕ್ಕೆ ಯಾರ ಆಕ್ಷೇಪಣೆ ಇದೆಯೋ ಅವರನ್ನು ತೆಗೆದುಕೊಳ್ಳುವುದಿಲ್ಲ. ಆದರೆ ಯಾರು ತಮ್ಮ ಜಾತಿ ವರ್ಣಾಶ್ರಮಾಚಾರಗಳನ್ನು ನಡೆಸಿಕೊಂಡು ಹೋಗಲು ಇಷ್ಟಪಡುವರೊ ಅವರು ತಮ್ಮ ಊಟ ಉಪಚಾರಾದಿಗಳ ಏರ್ಪಾಡನ್ನು ತಾವೇ ವಹಿಸಿಕೊಳ್ಳಬೇಕು. ಅವರು ವ್ಯಾಸಂಗವನ್ನು ಮಾತ್ರ ಎಲ್ಲರ ಜೊತೆಯಲ್ಲಿಯೂ ಒಂದೇ ಕಡೆ ಮಾಡುವರು. ಅವರ ಮೇಲೂ ಚಾರಿತ್ರ್ಯ ವಿಚಾರಗಳಲ್ಲಿ ಸ್ವಾಮಿಗಳು ತೀಕ್ಷ್ಯ ದೃಷ್ಟಿಯನ್ನು ಇಟ್ಟೇ ಇರುವರು. ಇಲ್ಲಿ ಶಿಕ್ಷಿತರಾಗದೇ ಹೋದರೆ ಯಾರೂ ಸಂನ್ಯಾಸಕ್ಕೆ ಯೋಗ್ಯರಾಗುವುದಿಲ್ಲ. ಕ್ರಮೇಣ ಹೀಗೆ ಈ ಮಠದಲ್ಲಿ ಕಾರ್ಯ ನಡೆಯುವಾಗ ಹೇಗಿರಬಹುದು !?” - ಶಿಷ್ಯ : ಹಾಗಾದರೆ, ತಾವು ಹಿಂದಿನ ಕಾಲದಲ್ಲಿದ್ದಂತೆ ಗುರು ಗೃಹದಲ್ಲಿ ಬ್ರಹ್ಮಚರ್ಯಾಶ್ರಮದ ಆಚರಣೆಯನ್ನು ಪುನಃ ದೇಶದಲ್ಲಿ ಪ್ರಚಾರಕ್ಕೆ ತರಬೇಕೆಂದಿದ್ದೀರಿ? * ಸ್ವಾಮಾಜಿ: ಅಲ್ಲದೆ ಮತ್ತೇನು? ಈಗಿನ ವಿದ್ಯಾಭ್ಯಾಸ ಪದ್ಧತಿಯಲ್ಲಿ ಬ್ರಹ್ಮವಿದ್ಯಾ ವಿಕಾಸಕ್ಕೆ ಅನುಕೂಲ ಸ್ವಲ್ಪವೂ ಇಲ್ಲ. ಹಿಂದಿನಂತೆ ಬ್ರಹ್ಮಚರ್ಯಾ ಶ್ರಮವನ್ನು ಸ್ಥಾಪಿಸಬೇಕಾಗಿದೆ. ಆದರೆ ಈಗ ಉದಾರಭಾವಗಳ ಮೇಲೆ ಅದರ ತಳಹದಿಯನ್ನು ಹಾಕಬೇಕು. ಎಂದರೆ ಈ ಕಾಲಕ್ಕೆ ಒಗ್ಗುವಂತಹ ಅನೇಕ ಬದಲಾವಣೆಗಳನ್ನು ಅದರಲ್ಲಿ ಸೇರಿಸಬೇಕು. ಅದನ್ನೆಲ್ಲಾ ಆಮೇಲೆ ಹೇಳುತ್ತೇನೆ.</p>
<p>ಸ್ವಾಮಿಜಿ ಪುನಃ ಹೇಳತೊಡಗಿದರು: ಮಠದ ದಕ್ಷಿಣಕ್ಕೆ ಇರುವ ಈ ಸ್ಥಳವನ್ನೂ ಕಾಲಕ್ರಮದಲ್ಲಿ ಕೊಂಡುಕೊಳ್ಳಬೇಕು. ಇಲ್ಲಿ ಮಠದ ಅನ್ನಸತ್ರವಾಗುವುದು. ಅಲ್ಲಿ ನಿಜವಾದ ಬಡಬಗ್ಗರಿಗೆ ನಾರಾಯಣ ಬುದಿ ಯಿಂದ ಸೇವೆ ಮಾಡುವುದಕ್ಕೆ ಏರ್ಪಾಡು ಇರುವುದು. ಈ ಅನ್ನಸತ್ರವು ಪರಮಹಂಸರ ಹೆಸರಿನಲ್ಲಿ ಸ್ಥಾಪಿಸಲ್ಪಡುವುದು. ಸಂಗ್ರಹವಾದ ಹಣಕ್ಕೆ ತಕ್ಕಂತೆ ಮೊದಲು ಅನ್ನಸತ್ರ ಆರಂಭಿಸಲ್ಪಡುವುದು. ಮೊದಲು ಇಬ್ಬರು ಮೂವರನ್ನು ಇಟ್ಟುಕೊಂಡು ಪ್ರಾರಂಭ ಮಾಡಿದರೆ ಸಾಕು, ಉತ್ಸಾಹಿಗಳಾದ ಬ್ರಹ್ಮಚಾರಿಗಳಿಗೆ ಈ ಅನ್ನಸತ್ರ ನಡೆಸುವ ಬಗ್ಗೆ ಶಿಕ್ಷಣ ಕೊಡಬೇಕು. ಅವರು ಅಲ್ಲಿ ಇಲ್ಲಿ ಶೇಖರಿಸುವುದರಿಂದ, ಭಿಕ್ಷೆ ಮಾಡುವುದರಿಂದ - ಈ ಅನ್ನಸತ್ರ ನಡೆಯುವುದು. ಮಠ ಈ ವಿಷಯಕ್ಕೆ ಯಾವ ವಿಧವಾದ ದ್ರವ್ಯಸಹಾಯವನ್ನೂ ಮಾಡುವುದ ಕ್ಕಾಗುವುದಿಲ್ಲ. ಬ್ರಹ್ಮಚಾರಿಗಳೇ ಅದಕ್ಕೋಸ್ಕರ ದುಡ್ಡನ್ನು ಸೇರಿಸಿಕೊಂಡು ಬರಬೇಕು. ಸೇವಾಸದಲ್ಲಿ ಹೀಗೆ ಐದು ವರ್ಷವೂ ವಿದ್ಯಾಶ್ರಮದಲ್ಲಿ ಐದು ವರ್ಷವೂ ಒಟ್ಟು ಹತ್ತು ವರ್ಷ ಶಿಕ್ಷಣವಾದ ಮೇಲೆ ಮಠದ ಸ್ವಾಮಿಗಳಿಂದ ದೀಕ್ಷೆ ಪಡೆದು ಸಂನ್ಯಾಸಾಶ್ರಮವನ್ನು ಪಡೆಯುವುದಕ್ಕೆ ತಕ್ಕವರಾಗುವರು. ಅವರಿಗೂ ಸಂನ್ಯಾಸಿ</p>

<!-- 349-8/0140-->
<p>ಗಳಾಗುವುದಕ್ಕೆ ಇಷ್ಟವಿದ್ದು, ಇವರು ತಕ್ಕ ಅಧಿಕಾರಿಗಳು, ಇವರಿಂದ ಉಪಯೋಗ ವಾಗುವುದು ಎಂದು ತಿಳಿದು ಮಠಾಧ್ಯಕ್ಷರು ಸಂನ್ಯಾಸ ಕೊಡುವುದಕ್ಕೆ ಇಷ್ಟಪಟ್ಟರೆ ಆಗಬಹುದು. ಆದರೆ ಮಠಾಧ್ಯಕ್ಷರು ಕೆಲಕೆಲವು ವಿಶೇಷ ಸದ್ಗುಣಸಂಪನ್ನರಾದ ಬ್ರಹ್ಮಚಾರಿಗಳ ವಿಷಯದಲ್ಲಿ ಈ ನಿಯಮವನ್ನು ಮಾರಿ ಇಷ್ಟ ಬಂದಾಗ ಅವರಿಗೆ ಸಂನ್ಯಾಸ ಕೊಡಬಹುದು. ಸಾಧಾರಣ ಬ್ರಹ್ಮಚಾರಿಗಳಿಗೆ ಮಾತ್ರ ಹಿಂದಿನ ರೀತಿಯಲ್ಲಿ ಕ್ರಮಕ್ರಮವಾಗಿ ಸಂನ್ಯಾಸಾಶ್ರಮದಲ್ಲಿ ಪ್ರವೇಶ ಮಾಡಿಸಬೇಕು. ನನ್ನ ಮನಸ್ಸಿನಲ್ಲಿ ಈ ಭಾವನೆಗಳೆಲ್ಲಾ ಇವೆ.</p>
<p>ಶಿಷ್ಯ : ಮಹಾಶಯರೆ, ಮಠದಲ್ಲಿ ಹೀಗೆ ಮೂರು ಶಾಲೆಗಳನ್ನು ಇಡುವುದರ ಉದ್ದೇಶವೇನು? - ಸ್ವಾಮಿಾಜಿ : ಗೊತ್ತಾಗಲಿಲ್ಲವೆ? ಮೊದಲು ಅನ್ನದಾನ; ಆಮೇಲೆ ವಿದ್ಯಾದಾನ; ಎಲ್ಲಕ್ಕೂ ಮೇಲೆ ಜ್ಞಾನದಾನ. ಈ ಮೂರು ಭಾವಗಳ ಸಮನ್ವಯವನ್ನು ಈ ಮಠದಿಂದ ಮಾಡಬೇಕಾಗಿದೆ. ಅನ್ನದಾನ ಮಾಡುವುದಕ್ಕೆ ಪ್ರಯತ್ನ ಮಾಡುತ್ತ ಮಾಡುತ್ತ ಬ್ರಹ್ಮಚಾರಿಗಳ ಮನಸ್ಸಿನಲ್ಲಿ ಸ್ವಾರ್ಥವಿಲ್ಲದೆ ಕರ್ಮ ಮಾಡುವುದೂ ಈಶ್ವರ ಬುದ್ದಿಯಿಂದ ಜೀವ ಸೇವೆ ಮಾಡುವುದೂ ದೃಢವಾಗುತ್ತವೆ. ಇದರಿಂದ ಅವರ ಚಿತ್ರ ಕ್ರಮೇಣ ನಿರ್ಮಲವಾಗಿ ಅದರಿಂದ ಸತ್ಯಭಾವ ಅಭಿವೃದ್ಧಿ ಹೊಂದುತ್ತದೆ. ಹಾಗಾದಾಗ ಬ್ರಹ್ಮಚಾರಿಗಳು ಸಕಾಲದಲ್ಲಿ ಬ್ರಹ್ಮವಿದ್ಯೆಯನ್ನು ಪಡೆಯುವುದಕ್ಕೆ ಯೋಗ್ಯತೆಯನ್ನೂ ಸಂನ್ಯಾಸಾಶ್ರಮದಲ್ಲಿ ಪ್ರವೇಶ ಮಾಡುವುದಕ್ಕೆ ಅಧಿಕಾರವನ್ನೂ ಹೊಂದುತ್ತಾರೆ.</p>
<p>ಶಿಷ್ಯ : ಮಹಾಶಯರೆ, ಜ್ಞಾನದಾನವೇ ಶ್ರೇಷ್ಠವಾದದ್ದಾದರೆ, ಅನ್ನದಾನ ವಿದ್ಯಾದಾನದ ಶಾಖೆಗಳನ್ನು ಇಡಬೇಕಾದ ಆವಶ್ಯಕತೆ ಏನು?</p>
<p>* ಸ್ವಾಮಿಾಜಿ: ಇನ್ನಾದರೂ ನೀನು ಈ ಸಂಗತಿಯನ್ನು ತಿಳಿದುಕೊಳ್ಳಲಾರದೆ ಹೋದೆಯಲ್ಲ ! ಕೇಳು - ಅನ್ನಕ್ಕೋಸ್ಕರ ಹಾಹಾಕಾರಪಡುತ್ತಿರುವ ಈ ಕಾಲದಲ್ಲಿ ನೀನು ಪರಾರ್ಥವಾಗಿ - ಸೇವೆ ಮಾಡಿಯೊ ಬಡಬಗ್ಗರಿಂದ ಭಿಕ್ಷೆಗಿಕ್ಷೆಗಳನ್ನು ಮಾಡಿಯೊ ಅಂತೂ ಹೇಗೊ - ಎರಡು ಹಿಡಿ ಅನ್ನವನ್ನು ಕೊಡಬಲ್ಲೆಯಾದರೆ, ಜೀವ ಜಗತ್ತಿಗೂ ನಿನಗೂ ಮಂಗಳ ಆಗುತ್ತದೆ. ಜೊತೆಯಲ್ಲಿ ಈ ಸತ್ಕಾರ್ಯಕ್ಕೋಸ್ಕರ ಎಲ್ಲರ ಸಹಾನುಭೂತಿಯನ್ನೂ ಪಡೆಯುವೆ. ಈ ಸತ್ಕಾರ್ಯಕ್ಕೋಸ್ಕರ ನಿನ್ನಲ್ಲಿ ವಿಶ್ವಾಸವನ್ನಿಟ್ಟು ಕಾಮಕಾಂಚನಬದ್ದರಾದ ಸಂಸಾರಿಕರು ನಿನಗೆ ಸಹಾಯ ಮಾಡುವುದಕ್ಕೆ ಹೊರಡುತ್ತಾರೆ. ನೀನು ವಿದ್ಯಾದಾನ ಅಥವಾ ಜ್ಞಾನದಾನದಿಂದ ಎಷ್ಟು ಜನರನ್ನು ಆಕರ್ಷಿಸಬಲ್ಲೆಯೋ ಅದರ ಸಾವಿರದಷ್ಟು ಜನರು ಅಯಾಚಿತವಾಗಿ ಮಾಡಿದ ಈ ಅನ್ನದಾನದಿಂದ ಆಕರ್ಷಿಸಲ್ಪಡುವರು. ಈ ಕಾರ್ಯದಿಂದ ನೀನು ಎಷ್ಟು ಸಾಮಾನ್ಯ ಜನರ ಸಹಾನುಭೂತಿಯನ್ನು ಪಡೆಯಬಹುದೊ ಅಷ್ಟನ್ನು ಮತ್ಯಾವ ಕಾರ್ಯದಿಂದಲೂ ಪಡೆಯುವುದ ಕ್ಕಾಗುವುದಿಲ್ಲ. ಯಥಾರ್ಥವಾದ ಸತ್ಕಾರ್ಯಕ್ಕೆ, ಮನುಷ್ಯನೇ ಏಕೆ, ದೇವರೂ ಸಹಾಯ ಮಾಡುವನು. ಹೀಗೆ ಜನರು ಆಕರ್ಷಿತರಾದರೆ, ಅನಂತರ ಅವರಲ್ಲಿ</p>

<!-- 349-8/0141-->

<p>ವಿದ್ಯಾರ್ಜನೆ ಜ್ಞಾನಾರ್ಜನೆಗಳನ್ನು ಮಾಡುವುದಕ್ಕೆ ಆಶೆಯನ್ನು ಉದ್ದೀಪನ ಗೊಳಿಸಬಹುದು. ಆದ್ದರಿಂದಲೇ ಅನ್ನದಾನ ಮೊದಲು. - ಶಿಷ್ಯ : ಅನ್ನಸತ್ರ ಮಾಡಬೇಕಾದರೆ, ಮೊದಲು ಸ್ಥಳ ಬೇಕು; ಆಮೇಲೆ ಇದಕ್ಕೋಸ್ಕರ ಒಂದು ಮನೆ ಯಾಗ ಬೇಕು; ಆಮೇಲೆ ಕೆಲಸ ನಡೆಸುವುದಕ್ಕೆ ಹಣ ಬೇಕು; ಇಷ್ಟು ಹಣ ಎಲ್ಲಿಂದ ಬರಬೇಕು ?</p>
<p>ಸ್ವಾಮಿಾಜಿ: ಮಠದ ದಕ್ಷಿಣ ದಿಕ್ಕನ್ನು ನಾನು ಈಗ ಬಿಟ್ಟುಕೊಡುತ್ತೇನೆ ಮತ್ತು ಒಂದು ಸೋಗೆಯ ಗುಡಿಸಲನ್ನು ಹಾಕಿಸಿಕೊಡುತ್ತೇನೆ. ನೀನು ಒಬ್ಬಿಬ್ಬರು ಕುರುಡ ಕುಂಟರನ್ನು ಹುಡುಕಿಕೊಂಡು ಬಂದು ನಾಳಿನಿಂದಲೇ ಅವರ ಸೇವೆ ಮಾಡಿಕೊಂಡು ಬಾ ಹೋಗು ನೋಡೋಣ. ಸ್ವಂತವಾಗಿ ಹೋಗಿ ಅವರಿಗೋಸ್ಕರ ಭಿಕ್ಷೆ ಮಾಡಿಕೊಂಡು ಬರಬೇಕು. ಸ್ವಂತವಾಗಿ ಅಡಿಗೆ ಮಾಡಿ ಅವರಿಗೆ ಬಡಿಸಬೇಕು. ಹೀಗೆ ಕೆಲವು ದಿನ ಮಾಡಿದರೆ ಸಾಕು ನೋಡು - ನಿನ್ನ ಈ ಕೆಲಸದಲ್ಲಿ ಎಷ್ಟು ಜನ ಸಹಾಯ ಮಾಡುವುದಕ್ಕೆ ಮುಂದಾಗಿ ಬರುತ್ತಾರೆ, ಎಷ್ಟು ದುಡ್ಡು ಕಾಸನ್ನು ಕೊಡುತ್ತಾರೆ ಅಂತ, 'ನಹಿ ಕಲ್ಯಾಣಕೃತ್ ಕಶ್ಚಿತ್ ದುರ್ಗತಿಂ ತಾತ ಗಚ್ಛತಿ . ಮಗೂ, ಒಳ್ಳೆಯದನ್ನು ಮಾಡುವವನಿಗೆ ಎಂದೂ ದುರ್ಗತಿ ಒದಗುವುದಿಲ್ಲ.</p>
<p>ಶಿಷ್ಯ : ಅದೇನೊ ನಿಜ; ಆದರೆ ಹೀಗೆ ಯಾವಾಗಲೂ ಕರ್ಮ ಮಾಡುತ್ತ ಮಾಡುತ್ತ ಕ್ರಮೇಣ ಕರ್ಮ ಬಂಧನವುಂಟಾಗುತ್ತದೆ.</p>
<p>ಸ್ವಾಮಿಾಜಿ : ಕರ್ಮದ ಫಲದಲ್ಲಿ ನಿನಗೆ ದೃಷ್ಟಿಯಿಲ್ಲದಿದ್ದರೆ, ಸಕಲ ವಿಧವಾದ ಆಶೆ ಅಭಿಲಾಷೆಗಳನ್ನೂ ದಾಟಿ ಹೋಗಿ ನಿಜವಾದ ಅನುರಾಗವನ್ನು ಪಡೆದಿದ್ದರೆ, ಈ ಸತ್ಕಾರ್ಯಗಳೆಲ್ಲಾ ನಿನ್ನ ಕರ್ಮಬಂಧನವನ್ನು ಬಿಡಿಸುವುದಕ್ಕೆ ಸಹಾಯ ಮಾಡುತ್ತವೆ. ಇಂಥ ಕರ್ಮದಿಂದ ಬಂಧನವುಂಟಾಗುತ್ತದೆಂದು ಹೇಗೆ ಹೇಳುತ್ತೀಯೆ? ಇಂಥ ಪರಾರ್ಥ ಕರ್ಮವೊಂದೇ ಕರ್ಮಬಂಧನದ ಮೂಲೋತ್ಪಾಟನೆ ಮಾಡುವುದಕ್ಕೆ ಇರುವ ಮಾರ್ಗ. 'ನಾನ್ಯ: ಪಂಥಾ ವಿದ್ಯತೇಯನಾಯ' - ಬೇರೆ ದಾರಿಯೇ ಇಲ್ಲ.</p>
<p>ಶಿಷ್ಯ : ತಮ್ಮ ಮಾತಿನಿಂದ ಅನ್ನ ಸತ್ರ, ಸೇವಾಶ್ರಮ ಸಂಬಂಧವಾಗಿ ತಮ್ಮ ಮನೋಭಾವವನ್ನು ಹೆಚ್ಚಾಗಿ ತಿಳಿದುಕೊಳ್ಳಬೇಕೆಂದು ನನಗೆ ಬಹು ಕುತೂಹಲವುಂಟಾಗಿದೆ.</p>
<p>ಸ್ವಾಮಿಜಿ : ಬಡಬಗ್ಗರಿಗೋಸ್ಕರ ಚೆನ್ನಾಗಿ ಗಾಳಿಯಾಡುವ ಸಣ್ಣ ಮನೆಗಳನ್ನು ಕಟ್ಟಿಸಬೇಕು. ಒಂದೊಂದು ಮನೆಯಲ್ಲಿ ಅಂಥ ಇಬ್ಬಿಬ್ಬರು ಅಥವಾ ಮೂರು ಮೂರು ಜನರು ಮಾತ್ರ ಇರಬೇಕು. ಅವರಿಗೆ ಒಳ್ಳೆಯ ಹಾಸಿಗೆ, ಬಟ್ಟೆಬರೆಗಳನ್ನು ಕೊಡಬೇಕು. ಅವರಿಗಾಗಿ ಒಬ್ಬ ವೈದ್ಯನಿರಬೇಕು. ವಾರಕ್ಕೆ ಒಂದು ಸಾರಿ ಅಥವಾ ಎರಡು ಸಾರಿ ಅನುಕೂಲವಾದಾಗ ಬಂದು ಆತನು ಅವರನ್ನು ನೋಡಿಕೊಂಡು ಹೋಗಬೇಕು. ಸೇವಾಶ್ರಮವು ಅನ್ನಸತ್ರದ ವಿಭಾಗದ ಹಾಗೆ ಇರಬೇಕು. ಅದರಲ್ಲಿ ರೋಗಿಗಳ ಉಪಚಾರ ನಡೆಯಬೇಕು. ಕ್ರಮವಾಗಿ, ಹಣ ಬಂದು ಸೇರಿದಾಗ, ಒಂದು ದೊಡ್ಡ ಅಡಿಗೆ ಮನೆಯನ್ನು ಕಟ್ಟಿಸಬೇಕು. ಅನ್ನ ಸತ್ರದಲ್ಲಿ ಕೇವಲ 'ದೀಯತಾಂ ನೀಯತಾಂ ಭುಜ್ಯತಾಂ' -</p>

<!-- 349-8/0142-->
<p>ಕೊಡಬೇಕು ತರಬೇಕು - ಈ ಧ್ವನಿಯೇ ಬರುತ್ತಿರಬೇಕು. ಅನ್ನದ ಗಂಜಿ ಗಂಗೆಯಲ್ಲಿ ಹೋಗಿ ಬಿದ್ದು ಗಂಗೆಯ ನೀರೆಲ್ಲಾ ಬೆಳ್ಳಗೆ ಆಗಿಹೋಗಬೇಕು. ಹೀಗೆ ಅನ್ನಸತ್ರವಿರುವುದನ್ನು ನೋಡಿದರೆ, ಆಗ ನನ್ನ ಜೀವಕ್ಕೆ ಶಾಂತಿ.</p>
<p>ಶಿಷ್ಯ : ತಮಗೆ ಯಾವಾಗ ಹೀಗೆ ಇಚ್ಛೆಯುಂಟಾಯಿತೊ, ಕಾಲಕ್ರಮದಲ್ಲಿ ಇದು ನಿಜವಾಗಿ ಆಗುತ್ತದೆಂದು ತೋರುತ್ತದೆ.</p>
<p>ಶಿಷ್ಯನ ಮಾತನ್ನು ಕೇಳಿ ಸ್ವಾಮಿಾಜಿ ಸ್ವಲ್ಪ ನೀರನ್ನು ಕುಡಿದು ಸ್ವಲ್ಪ ಹೊತ್ತು ಸುಮ್ಮನಿದ್ದರು. ಆಮೇಲೆ ನಗುಮುಖದಿಂದ ವಿಶ್ವಾಸಪೂರ್ವಕವಾಗಿ ಶಿಷ್ಯನಿಗೆ ಹೇಳಿದೆನೆಂದರೆ - ನಿಮ್ಮಲ್ಲಿ ಯಾರೊಳಗೆ ಯಾವಾಗ ಸಿಂಹವು ಎಚ್ಚರಗೊಂಡು ಎದ್ದು ಬಿಡುತ್ತದೆಯೋ ಅದನ್ನು ಯಾರು ಬಲ್ಲರು? ನಿಮ್ಮಪೈಕಿ ಒಬ್ಬರಲ್ಲಿ ಜಗನ್ಮಾತೆ ಶಕ್ತಿಯನ್ನು ಎಚ್ಚರಗೊಳಿಸಿ ಎಬ್ಬಿಸಿದಳೆಂದರೆ ಭೂಮಂಡಲದ ತುಂಬಾ ಇಂಥ ಎಷ್ಟೋ ಅನ್ನಸತ್ರಗಳಾಗುತ್ತವೆ. ಏನು ತಿಳಿದುಕೊಂಡಿದ್ದೀಯೆ, ಜ್ಞಾನ, ಶಕ್ತಿ, ಭಕ್ತಿ ಇವೆಲ್ಲಾ ಎಲ್ಲರಲ್ಲಿಯೂ ಪೂರ್ಣಭಾವದಲ್ಲಿ ಇದ್ದುಕೊಂಡಿವೆ. ಅವುಗಳ ವಿಕಾಸದ ತಾರತಮ್ಯವನ್ನೇ ನಾವು ನೋಡುತ್ತ ಅವನು ದೊಡ್ಡವನು ಇವನು ಚಿಕ್ಕವನು ಎಂದುಕೊಳ್ಳುತ್ತೇವೆ. ಜೀವರ ಮನಸ್ಸಿನಲ್ಲಿ ಮಧ್ಯೆ ಒಂದು ಪರದೆ ಬಿಟ್ಟಂತಾಗಿ ಪೂರ್ಣ ವಿಕಾಸಕ್ಕೆ ಅಡ್ಡಿಯಾಗಿ ನಿಂತಿದೆ. ಅದು ಸರಿದುಹೋದರೆ ಸಾಕು; ಎಲ್ಲಾ ಆಗಿಹೋಯಿತು, ಏನು ಬೇಕು ಏನು ಕೇಳುತ್ತೀಯೆ ಅದು ಆಗುತ್ತದೆ.</p>
<p>ಸ್ವಾಮಿಗಳ ಮಾತನ್ನು ಕೇಳಿ ಶಿಷ್ಯನು ತನ್ನ ಮನಸ್ಸಿನೊಳಗಿನ ಪರದೆ ಯಾವಾಗ ಸರಿದುಹೋಗಿ ಈಶ್ವರ ದರ್ಶನವಾಗುವುದೋ ಎಂದು ಯೋಚಿಸುವುದಕ್ಕೆ ಮೊದಲುಮಾಡಿದನು. ಸ್ವಾಮಿಜಿ ಮತ್ತೆ ಹೇಳಿದ್ದೇನೆಂದರೆ - “ಈಶ್ವರನ ಸಂಕಲ್ಪವಿದ್ದರೆ ಈ ಮಠವನ್ನು ಮಹಾ ಸಮನ್ವಯ ಕ್ಷೇತ್ರವನ್ನಾಗಿ ಮಾಡಬಹುದು. ಪರಮಹಂಸರು ನಮ್ಮ ಸರ್ವಭಾವಗಳ ಸಾಕ್ಷಾತ್ ಸಮನ್ವಯ ಮೂರ್ತಿ. ಈ ಸಮನ್ವಯದ ಭಾವವನ್ನು ಇಲ್ಲಿ ಜಾಗ್ರತಗೊಳಿಸಿಬಿಟ್ಟರೆ ಪರಮಹಂಸರು ಜಗತ್ತಿನಲ್ಲಿ ಪ್ರತಿಷ್ಠಿತರಾಗಿ ನಿಲ್ಲುವರು. ಸರ್ವ ಮತ ಸರ್ವ ಪಥ ಬ್ರಾಹ್ಮಣ ಚಂಡಾಲ ಎಲ್ಲರೂ ಹೇಗಾದರೂ ಇಲ್ಲಿಗೆ ಬಂದು ತಮ್ಮ ತಮ್ಮ ಆದರ್ಶಗಳನ್ನು ಕಂಡುಕೊಳ್ಳುವ ಹಾಗೆ ಮಾಡಬೇಕು. ಆವೊತ್ತು ಮಠದ ನಿವೇಶನದಲ್ಲಿ ಪರಮಹಂಸರನ್ನು ಪ್ರತಿಷ್ಠೆ ಮಾಡಿದಾಗ - ಇಲ್ಲಿಂದ ಅವರ ಭಾವ ವಿಕಾಸಗೊಂಡು ಚರಾಚರ ಪ್ರಪಂಚವೆಲ್ಲವನ್ನೂ ಆವರಿಸಿಬಿಟ್ಟಂತೆ ನನ್ನ ಮನಸ್ಸಿಗೆ ಭಾವನೆಯುಂಟಾಯಿತು. ನಾನೇನೋ ಕೈಲಾದಷ್ಟು ಮಟ್ಟಿಗೆ ಮಾಡುತ್ತಿದ್ದೇನೆ. ಮುಂದೆಯೂ ಮಾಡುತ್ತೇನೆ; ನೀವೂ ಪರಮಹಂಸರ ಉದಾರಭಾವವನ್ನು ಜನರಿಗೆ ತಿಳಿಸಿಕೊಡಿ; ಸುಮ್ಮನೆ ವೇದಾಂತವನ್ನು ಓದಿ ಆಗುವುದೇನು? ಜೀವನದಲ್ಲಿ ಶುದ್ದಾದೈತವಾದದ ಸತ್ಯತೆಯನ್ನು ಸಪ್ರಮಾಣವಾಗಿ ತೋರಿಸಬೇಕು. ಶಂಕರಾಚಾರ್ಯರು ಈ ಅದೈತವಾದವನ್ನು ಕಾಡುಮೇಡುಗಳಲ್ಲಿಯೂ ಬೆಟ್ಟಗುಡ್ಡಗಳಲ್ಲಿಯೂ ಇಟ್ಟುಹೋಗಿದ್ದಾರೆ. ನಾನು ಈಗ ಅದನ್ನು ಅಲ್ಲಿಂದ ತಂದು ಸಂಸಾರದ ಮತ್ತು ಸಮಾಜದ ಎಲ್ಲಾ ಕಡೆಗಳಲ್ಲಿಯೂ ಇಟ್ಟು ಹೋಗೋಣವೆಂದು</p>

<!-- 349-8/0143-->

<p>ಬಂದಿದ್ದೇನೆ. ಮನೆ, ಮಠ, ಮೈದಾನ, ಬೆಟ್ಟ ಗುಡ್ಡಕಾಡುಮೇಡು ಎಲ್ಲಾ ಕಡೆಯಲ್ಲಿಯೂ ಈ ಅದೈತವಾದದ ದುಂದುಭಿ ನಾದವನ್ನು ತುಂಬಬೇಕು. ನೀವು ನನಗೆ ಸಹಾಯಕರಾಗಿ ಹೊರಡಿ.” - ಶಿಷ್ಯ : ಮಹಾಶಯರೆ, ಧ್ಯಾನದ ಸಹಾಯದಿಂದ ಈ ಭಾವವನ್ನು ಅನುಭವ ಮಾಡಿಕೊಂಡರೇ ನಮಗೆ ಒಳ್ಳೆಯದೆಂದು ತೋರುತ್ತದೆ. ನೆಗೆದಾಡುವುದರಲ್ಲಿ ಇಷ್ಟವಿಲ್ಲ. - ಸ್ವಾಮಿಾಜಿ : ಅದು ಮತ್ತಿನಿಂದ ಅಚೇತನರಾಗಿದ್ದು ಬಿಡುವುದರಂತೆ ; ಸುಮ್ಮನೆ ಹೀಗಿದ್ದು ಬಿಟ್ಟರೆ ಏನಾದ ಹಾಗಾಯಿತು? ಅದೈತದ ಪ್ರೇರಣೆಯಿಂದ ಕೆಲವು ವೇಳೆ ತಾಂಡವ ನೃತ್ಯ ಮಾಡುವೆ ಮತ್ತೆ ಕೆಲವು ವೇಳೆ ಬಾಹ್ಯ ಜ್ಞಾನವಿಲ್ಲದೆ ಇರುವೆ. ಒಳ್ಳೆಯ ಪದಾರ್ಥ ಸಿಕ್ಕಿದರೆ, ಏನು ಒಬ್ಬನೇ ತಿಂದರೆ ಸುಖವಾಗುತ್ತದೆಯೆ? ಹತ್ತು ಜನಕ್ಕೆ ಕೊಡಬೇಕು, ತಾನೂ ತಿನ್ನಬೇಕು. ಆತ್ಮಾನುಭವ ಮಾಡಿಕೊಂಡು ನೀನು ಮುಕ್ತನಾಗಿ ಬಿಡುತ್ತೀಯೆ - ಅದರಿಂದ ಜಗತ್ತಿಗೆ ಆದದ್ದೇನು? ಹೋದದ್ದೇನು? ಮೂರು ಲೋಕಗಳಿಗೂ ಮುಕ್ತಿ ಕೊಟ್ಟು ಕರೆದುಕೊಂಡು ಹೋಗಬೇಕು. ಮಹಾಮಾಯೆ ರಾಜ್ಯಕ್ಕೆ ಬೆಂಕಿ ಹಾಕಿ ಹೊತ್ತಿಸಿ ಬಿಡಬೇಕು. ಆಗತಾನೇ ನಿತ್ಯವಾಗಿ ಸತ್ಯದಲ್ಲಿ ಪ್ರತಿಷ್ಠಿತನಾಗುವೆ. ಆ ಆನಂದಕ್ಕೆ ಸಮವುಂಟೇ ! ನಿರವಧಿ ಗಗನಾಭಂ' - ಆಕಾಶ ಸಮಾನವಾದ ಮಹಾನಂದದಲ್ಲಿ ಪ್ರತಿಷ್ಠನಾಗುವೆ. ಜೀವಜಗತ್ತಿನ ಎಲ್ಲಾ ಕಡೆಯಲ್ಲಿಯೂ ನಿನ್ನ ನಿಜ ಸತ್ತೆಯನ್ನು ನೋಡಿ ಬೆರಗಾಗಿ ನಿಲ್ಲುವೆ! ಸ್ಥಾವರ ಜಂಗಮಗಳೆಲ್ಲವೂ ನಿನಗೆ ನಿನ್ನ ಸತ್ಯಾಬಲದಲ್ಲಿ ಬೋಧೆಯಾಗುತ್ತವೆ. ಆಗ ಮಿಕ್ಕವರನ್ನೂ ನಿನ್ನ ಹಾಗೆ ಯತ್ನ ಮಾಡಗೊಡಿಸದೇ ಇರುವುದಕ್ಕಾಗುವುದಿಲ್ಲ. ಈ ಸ್ಥಿತಿಯೇ ಅನುಷ್ಠಾನ ವೇದಾಂತ, ತಿಳಿಯಿತೆ ? ಬ್ರಹ್ಮ ಒಂದೇ ಆದರೂ ವ್ಯಾವಹಾರಿಕ ಸ್ಥಿತಿಯಲ್ಲಿ ನಾನಾ ರೂಪವಾಗಿ ಮುಂದೆ ನಿಂತಿದೆ. ನಾಮ ಮತ್ತು ರೂಪಗಳು ಈ ವ್ಯವಹಾರಕ್ಕೆ ಮೂಲವಾಗಿವೆ. ಹೇಗೆಂದರೆ, ಒಂದು ಗಡಿಗೆಯ ನಾಮರೂಪಗಳನ್ನು ಬಿಟ್ಟುಬಿಟ್ಟರೆ ಆಮೇಲೆ ಏನನ್ನು ನೋಡಬಲ್ಲೆ? ಅದರ ಪ್ರಕೃತ ಸತ್ತೆಯಾದ ಮಣ್ಣು ಒಂದೇ; ಅದರಂತೆ ಭ್ರಮದಿಂದ ಘಟ, ಪಟ, ಮಠ ಎಲ್ಲವನ್ನೂ ಭಾವಿಸುತ್ತಲೂ ನೋಡುತ್ತಲೂ ಇರುವೆ. ನಿಜವಾದ ಯಾವ ಸತ್ತೆಯೂ ಇಲ್ಲದೆ ಜ್ಞಾನಕ್ಕೆ ಪ್ರತಿಬಂಧಕವಾಗಿರುವ ಈ ಅಜ್ಞಾನವಿದೆಯಲ್ಲಾ, ಇದನ್ನಿಟ್ಟುಕೊಂಡೇ ವ್ಯವಹಾರ ನಡೆಯುತ್ತಿರುವುದು, ಹೆಂಡತಿ ಮಕ್ಕಳು ದೇಹ ಮನಸ್ಸುಗಳೆಂಬ ನಾಮರೂಪಗಳು ಅಜ್ಞಾನದಿಂದಾಗಿ ಸೃಷ್ಟಿಯಲ್ಲಿ ಕಂಡುಬರುತ್ತಿವೆ. ಅಜ್ಞಾನ ಸರಿದು ಹೋದರೆ, ಆಗ ಬ್ರಹ್ಮಸತ್ತೆಯು ಅನುಭವಕ್ಕೆ ಬಂದುಬಿಡುತ್ತದೆ.</p>
<p>ಶಿಷ್ಯ : ಈ ಅಜ್ಞಾನ ಎಲ್ಲಿಂದ ಬಂತು?</p>
<p>ಸ್ವಾಮಿಜಿ: ಎಲ್ಲಿಂದ ಬಂತೋ ಅದನ್ನು ಆಮೇಲೆ ಹೇಳುತ್ತೇನೆ. ನೀನು ಹಗ್ಗವನ್ನು ಹಾವೆಂದುಕೊಂಡು ಹೆದರಿಕೆಯಿಂದ ಓಡುವುದಕ್ಕೆ ತೊಡಗಿದಾಗ ಹಗ್ಗವೇನು ಹಾವಾಗಿಬಿಟ್ಟಿತೊ? ಇಲ್ಲ; ಅಜ್ಞಾನವೇ ನಿನ್ನಿಂದ ಹಾಗೆ ಮಾಡಿಸಿತೊ?</p>

<!-- 349-8/0144-->
<p>ಶಿಷ್ಯ : ಅಜ್ಞಾನದಿಂದಲೇ ಹೀಗೆ ಮಾಡಿದೆ.</p>
<p>ಸ್ವಾಮಾಜಿ: ಹಾಗಾದರೆ ಯೋಚಿಸಿ ನೋಡು - ನೀನು ಹಗ್ಗವನ್ನು ಹಗ್ಗವೆಂದು ತಿಳಿದುಕೊಂಡಾಗ ನಿನ್ನ ಹಿಂದಿನ ಅಜ್ಞಾನವನ್ನು ಜ್ಞಾಪಿಸಿಕೊಂಡು ನಗುವೆಯೊ ಇಲ್ಲವೊ? ಆಗ ನಾಮರೂಪಗಳು ಮಿಥೆಯೆಂದು ತಿಳಿಯುವುದೊ ಇಲ್ಲವೊ ?</p>
<p>ಶಿಷ್ಯ : ಹೌದು</p>
<p>ಸ್ವಾಮಿಜಿ : ಹಾಗಾದರೆ, ನಾಮರೂಪಗಳು ಮಿಥೆಯಾಯಿತು. ಹೀಗೆ ಬ್ರಹ್ಮವೊಂದು ಮಾತ್ರ ಸತ್ಯವಾಗಿ ನಿಲ್ಲುತ್ತದೆ. ಈ ಅನಂತ ಸೃಷ್ಟಿ ವೈಚಿತ್ರದಲ್ಲಿಯೂ ಅದರ ಸ್ವರೂಪವು ಸ್ವಲ್ಪವೂ ಬದಲಾಯಿಸುವುದಿಲ್ಲ. ನೀನು ಮಾತ್ರ ಈ ಅಜ್ಞಾನದ ಗಾಡಾಂಧಕಾರದಲ್ಲಿ ಇವಳು ಹೆಂಡತಿ, ಇದು ಮಗು, ಇದು ನಾನು, ಇದು ಅನ್ಯ ಎಂದು ಭಾವಿಸಿಕೊಂಡು ಸರ್ವ ವಿಭಾಸಕವಾದ ಆತ್ಮದ ಸತ್ತೆಯನ್ನು ತಿಳಿದುಕೊಳ್ಳಲಾರೆ. ಗುರೂಪದೇಶದಿಂದಲೂ ನಿನ್ನ ನಂಬಿಕೆಯಿಂದಲೂ ಈ ನಾಮರೂಪಾತ್ಮಕವಾದ ಜಗತ್ತನ್ನು ನೋಡದೆ ಇದರ ಮೂಲವಾದ ಸತ್ತೆಯನ್ನು ಮಾತ್ರವೇ ಅನುಭವ ಮಾಡುವಾಗ ಆಬ್ರಹ್ಮಸ೦ಭ ಪರ್ಯವಾದ ಸಕಲ ಪದಾರ್ಥದಲ್ಲಿಯೂ ನಿನಗೆ ಆತ್ಮಾನುಭವವುಂಟಾಗುತ್ತದೆ - ಆಗ 'ಭದ್ಯತೇ ಹೃದಯ ಗ್ರಂಥಿದ್ಯ೦ತೇ ಸರ್ವಸಂಶಯಾಃ' ಹೃದಯದ ಗಂಟುಗಳೆಲ್ಲ ಕತ್ತರಿಸಲ್ಪಟ್ಟು ಎಲ್ಲ ಸಂಶಯಗಳೂ ನಾಶವಾಗುತ್ತವೆ.</p>
<p>ಶಿಷ್ಯ : ಮಹಾಶಯರೆ, ಈ ಅಜ್ಞಾನದ ಆದ್ಯಂತಗಳ ವಿಷಯವನ್ನು ತಿಳಿದುಕೊಳ್ಳ ಬೇಕೆಂದು ಆಶೆಯಾಗಿದೆ.</p>
<p>ಸ್ವಾಮಿಜಿ: ಯಾವ ವಸ್ತು ಆಮೇಲೆ ಇರುವುದಿಲ್ಲವೋ - ಯಾವ ವಸ್ತು ಮಿಥೈಯೊ ಅದನ್ನು ಹೇಗೆ ತಿಳಿದುಕೊಳ್ಳಬಲ್ಲೆ? ಯಾರು ಯಥಾರ್ಥ ಬ್ರಹ್ಮಜ್ಞರೊ ಅವರು 'ಅಜ್ಞಾನವೆಲ್ಲಿದೆ?' ಎಂದು ಕೇಳುವರು. ಅವರು ಹಗ್ಗವನ್ನು ಹಗ್ಗವನ್ನಾಗಿಯೆ ನೋಡುವರು, ಹಾವೆಂದು ತಿಳಿಯಲಾರರು. ಯಾರು ಹಗ್ಗವನ್ನು ಹಾವೆಂದು ತಿಳಿಯುವರೊ, ಅವರ ಭಯಭೀತಿಗಳನ್ನು ನೋಡಿ ಅವರಿಗೆ ನಗು ಬರುವುದು ! ಆದ್ದರಿಂದ ಅಜ್ಞಾನವನ್ನು ಸತ್ ಎಂದು ಹೇಳುವುದಕ್ಕಾಗುವುದಿಲ್ಲ - ಅಸತ್ ಎಂದೂ ಹೇಳುವುದಕ್ಕಾಗುವುದಿಲ್ಲ. 'ಸನ್ನಾಪ್ಸನ್ನಾಪ್ಪಭಯಾತ್ಮಿಕಾನೋ ಅದು ಸತ್ತೂ ಅಲ್ಲ, ಅಸತ್ತೂ ಅಲ್ಲ, ಎರಡರ ಮಿಶ್ರಣವೂ ಅಲ್ಲ. ಯಾವ ವಸ್ತು ಹೀಗೆ ಮಿಥೆಯೆಂದು ಗೊತ್ತಾಗಿದೆಯೋ ಅದರ ವಿಷಯವಾಗಿ ಪ್ರಶ್ನೆ ಮಾಡುವುದೇನು, ಉತ್ತರ ತಾನೇ ಹೇಳುವುದೇನು? ಈ ವಿಷಯವಾಗಿ ಪ್ರಶ್ನೆ ಮಾಡುವುದೂ ಯುಕ್ತವಾಗುವುದಿಲ್ಲ. ಏಕೆಂದರೆ, ಈ ಪ್ರಶೋತ್ತರಗಳೂ ನಾಮರೂಪ ಅಥವಾ ದೇಶಕಾಲಗಳನ್ನು ಅವಲಂಬಿಸಿ ಕೊಂಡೇ ನಡೆಯುತ್ತವೆ. ಯಾವ ಬ್ರಹ್ಮವಸ್ತುವು ನಾಮ ರೂಪ ದೇಶ ಕಾಲಗಳನ್ನು ಮಾರಿದ್ದೂ ಅದನ್ನು ಪ್ರಶೋತ್ತರಗಳಿಂದ ತಿಳಿಸಲೇನು ಆಗುವುದೆ? ಆದ್ದರಿಂದ ಶಾಸ್ತ್ರಮಂತ್ರಾದಿಗಳು ವ್ಯಾವಹಾರಿಕ ಭಾವದಲ್ಲಿ ಸತ್ಯ-ಪಾರಮಾರ್ಥಿಕ ರೂಪದಲ್ಲಿ ಸತ್ಯವಲ್ಲ. ಅಜ್ಞಾನಕ್ಕೆ ಸ್ವಂತ ರೂಪವೇ ಇಲ್ಲ. ಅದನ್ನು ಹೇಗೆ ತಿಳಿಯುವೆ? ಬ್ರಹ್ಮದ</p>

<!-- 349-8/0145-->

<p>ಪ್ರಕಾಶವಾದಾಗಂತೂ ಇಂಥ ಪ್ರಶ್ನೆಯನ್ನು ಹಾಕುವ ಆವಶ್ಯಕತೆಯೇ ಇರುವುದಿಲ್ಲ. ಪರಮಹಂಸರ 'ಮೋಚಿ ಮತ್ತು ಬ್ರಾಹ್ಮಣನ ಕಥೆಯನ್ನು ಕೇಳಿಲ್ಲವೆ? ಅದರ ಹಾಗೆಯೇ, ಅಜ್ಞಾನವನ್ನು ಯಾರಾದರೂ ಗುರುತಿಸಿದರೆ, ಆಗ ಅದು ಓಡಿಹೋಗುತ್ತದೆ. - ಶಿಷ್ಯ : ಆದರೆ, ಮಹಾಶಯರೆ, ಅಜ್ಞಾನವೂ ಬಂದದ್ದು ಎಲ್ಲಿಂದ?</p>
<p>ಸ್ವಾಮಿಜಿ : ಯಾವ ಪದಾರ್ಥ ಇಲ್ಲವೊ ಅದು ಬರುವುದು ಹೇಗೆ? ಇದ್ದರೆ ತಾನೇ ಬರುವುದು.</p>
<p>ಶಿಷ್ಯ : ಹಾಗಾದರೆ ಈ ಜೀವಜಗತ್ತಿನ ಉತ್ಪತ್ತಿ ಹೇಗೆ ಆಯಿತು?</p>
<p>ಸ್ವಾಮಾಜಿ: ಬ್ರಹ್ಮಸತ್ತೆಯೊಂದೇ ಇರುವುದು; ನೀನು ಮಿಥ್ಯಾನಾಮರೂಪಗಳಿಂದ ಅದನ್ನು ಬೇರೆ ರೂಪದಲ್ಲಿಯೂ ಬೇರೆ ಹೆಸರಲ್ಲಿಯೂ ನೋಡುವೆ.</p>
<p>ಶಿಷ್ಯ : ಮಿಥ್ಯಾನಾಮರೂಪಗಳು ತಾನೇ ಏಕೆ? ಎಲ್ಲಿಂದ ಬಂದುವು?</p>
<p>ಸ್ವಾಮಿಾಜಿ : ಶಾಸ್ತ್ರದಲ್ಲಿ ಈ ನಾಮರೂಪಾತ್ಮಕವಾದ ಸಂಸಾರ ಅಥವಾ ಅಜ್ಞತೆಯು ಪ್ರವಾಹರೂಪವಾಗಿ ನಿತ್ಯಪ್ರಾಯವಾಗಿರುವಂತೆ ಹೇಳಿದೆ. ಆದರೆ ಅದು ಸಾಂತ. ಬ್ರಹ್ಮ ಸತ್ತೆ ಮಾತ್ರ ಯಾವಾಗಲೂ ಹಗ್ಗದ ಹಾಗೆ ಸ್ವಸ್ವರೂಪದಲ್ಲಿಯೇ ಇರುತ್ತದೆ. ಆದ್ದರಿಂದ ವೇದಾಂತ ಶಾಸ್ತ್ರದ ಸಿದ್ದಾಂತವೇನೆಂದರೆ, ಬ್ರಹ್ಮಾಂಡವೆಲ್ಲಾ ಬ್ರಹ್ಮದಲ್ಲಿ ಅಧ್ಯಸ್ತವಾಗಿದೆ. ಇಂದ್ರಜಾಲದ ಹಾಗೆ ಕಾಣುತ್ತಿದೆ. ಅದರಿಂದ ಬ್ರಹ್ಮದ ಸ್ವರೂಪಕ್ಕೆ ಸ್ವಲ್ಪವೂ ವೈಲಕ್ಷಣ್ಯ ಬರುವುದಿಲ್ಲ. ತಿಳಿಯಿತೆ ?</p>
<p>ಶಿಷ್ಯ : ಒಂದು ವಿಷಯವನ್ನು ಈಗಲೂ ತಿಳಿದುಕೊಳ್ಳುವುದಕ್ಕಾಗುವುದಿಲ್ಲ. ಸ್ವಾಮಿಜಿ : ಏನು ಹೇಳು.</p>
<p>ಶಿಷ್ಯ : ಈ ಸೃಷ್ಟಿ ಸ್ಥಿತಿ ಲಯ ಮುಂತಾದುವುಗಳೆಲ್ಲಾ ಬ್ರಹ್ಮದಲ್ಲಿ ಅಧ್ಯಸ್ತವಾಗಿವೆ, ಅವುಗಳಿಗೆ ಯಾವ ವಿಧವಾದ ಸ್ವರೂಪ ಸತ್ತೆಯೂ ಇಲ್ಲ ಎಂದು ತಾವು ಹೇಳಿದಿರಲ್ಲಾ, ಅದು ಹೇಗೆ ಸಾಧ್ಯ? ಯಾರು ಯಾವುದನ್ನು ಮೊದಲು ನೋಡಿಲ್ಲವೋ ಆ ಪದಾರ್ಥದ ಭ್ರಮವು ಅದರಿಂದಲೇ ಉಂಟಾಗುವುದಿಲ್ಲ. ಯಾರು ಹಾವನ್ನು ಎಂದೂ ನೋಡಿಲ್ಲವೊ</p>
<p>* ಒಮ್ಮೆ ಬ್ರಾಹ್ಮಣನೊಬ್ಬನಿಗೆ ತನ್ನ ಶಿಷ್ಯನ ಮನೆಗೆ ಹೋಗಬೇಕಾಗಿ ಬಂತು. ತನ್ನ ಸಾಮಾನನ್ನು ಹೊರಲು ಒಬ್ಬ ಕೂಲಿ ಬೇಕಾಯಿತು. ಯಾರೂ ಸಿಕ್ಕಲಿಲ್ಲ. ಕೊನೆಗೆ ಒಬ್ಬ ಮೋಚಿಯನ್ನು ಆ ಕೆಲಸಕ್ಕೆ ಕರೆದ. ಆತ 'ನಾನು ಅಸ್ಪೃಶ್ಯ, ಬರುವುದಿಲ್ಲ' ಎಂದ. ಬ್ರಾಹ್ಮಣ “ಪರವಾಗಿಲ್ಲ, ಬಾ. ಒಂದು ಮಾತೂ ಆಡದೆ ಸುಮ್ಮನಿದ್ದು ಬಿಡು. ಯಾರೂ ನಿನ್ನನ್ನು ಗುರುತಿಸುವುದಿಲ್ಲ' ಎಂದು ಹೇಳಿ ಅವನನ್ನು ಒಪ್ಪಿಸಿದ. ಮೋಚಿಯೊಡನೆ ಬ್ರಾಹ್ಮಣನು ಶಿಷ್ಯನ ಊರನ್ನು ತಲುಪಿದ. ಅಲ್ಲಿ ಒಬ್ಬ ವ್ಯಕ್ತಿ ಮೋಚಿಯನ್ನು ಕುರಿತು “ಅಯ್ಯಾ, ಈ ಜೋಡನ್ನು ತೆಗೆದು ಆ ಕಡೆ ಇಡು” ಎಂದ, ಮೋಚಿ ಏನೂ ಉತ್ತರ ಕೊಡಲಿಲ್ಲ. ನಾಲ್ಕೂ ಸಲ ಕೇಳಿದರು, ಇವನು ಹು, ಉಹುಂ ಅನ್ನಲಿಲ್ಲ. ಕೊನೆಗೆ ಆ ವ್ಯಕ್ತಿ ರೇಗಿ “ಯಾಕೋ ಮಾತಾಡೊಲ್ಲ, ನೀನೇನು ಮೋಚಿಯೇನೋ?” ಎಂದು ಕೇಳಿದ. ಹೆದರಿದ ಮೋಚಿ ತನ್ನನ್ನು ಕರೆದು ತಂದಿದ್ದ ಬ್ರಾಹ್ಮಣನ ಕಡೆ ತಿರುಗಿ 'ಓ, ಸ್ವಾಮಿ, ಸರ್ವನಾಶವಾಯಿತು. ನಾನು ಯಾರು ಎಂದು ಕಂಡುಹಿಡಿದು ಬಿಟ್ಟರು. ಇನ್ನು ಇಲ್ಲಿರಲಾರೆ'' ಎಂದು ಹೇಳುತ್ತಾ ದೌಡಾಯಿಸಿದ.</p>

<!-- 349-8/0146-->
<p>ಅವನಿಗೆ ಹಗ್ಗದಲ್ಲಿ ಹಾವು ಎಂಬ ಭ್ರಮೆ ಹೇಗೆ ಉಂಟಾಗುವುದಿಲ್ಲವೋ ಹಾಗೆ ಯಾರು ಈ ಸೃಷ್ಟಿಯನ್ನು ನೋಡಿಲ್ಲವೋ ಅವನಿಗೆ ಬ್ರಹ್ಮದಲ್ಲಿ ಸೃಷ್ಟಿ ಭ್ರಮೆ ಹೇಗಾಗುತ್ತದೆ? ಆದ್ದರಿಂದ ಸೃಷ್ಟಿಯ ಭ್ರಮೆ ಉಂಟಾಗುವುದಕ್ಕೆ ಸೃಷ್ಟಿಯು ಮೊದಲೇ ಇದ್ದಿರಬೇಕು ಅಥವಾ ಇದೆ. ಆದರೆ ಇದು ದೈತ ಭಾವವನ್ನು ತಂದುಬಿಡುತ್ತದೆ.</p>
<p>ಸ್ವಾಮಿಾಜಿ: ಬ್ರಹ್ಮಜ್ಞಾನಿ ನಿನ್ನ ಪ್ರಶ್ನೆಯನ್ನು ಮೊದಲೇ ಹೀಗೆ ನಿವಾರಣೆ ಮಾಡಿರುವನು: ಹೇಗೆಂದರೆ, ಅವನ ದೃಷ್ಟಿಗೆ ಸೃಷ್ಟಿ ಮುಂತಾದವು ಒಟ್ಟಿಗೆ ಕಾಣುವುದೇ ಇಲ್ಲ; ಅವನು ಬ್ರಹ್ಮಸತ್ತೆಯೊಂದನ್ನು ಮಾತ್ರ ನೋಡುವನು; ಹಗ್ಗವನ್ನೇ ನೋಡುವನು ಹಾವನ್ನು ನೋಡುವುದಿಲ್ಲ. 'ನಾನು ಮಾತ್ರ ಈ ಸೃಷ್ಟಿ ಅಥವಾ ಹಾವನ್ನು ನೋಡುತ್ತೇನೆ' ಎಂದು ನೀನು ಹೇಳಿದರೆ - ಆಗ, ನಿನ್ನ ದೃಷ್ಟಿದೋಷವನ್ನು ಹೋಗಲಾಡಿಸುವುದಕ್ಕೆ ಆತನು ನಿನಗೆ ಹಗ್ಗದ ಸ್ವರೂಪವನ್ನು ತಿಳಿಸಿಕೊಡುವುದಕ್ಕೆ ಪ್ರಯತ್ನ ಮಾಡುವನು. ಆತನ ಉಪದೇಶ ಮತ್ತು ವಿಚಾರಗಳ ಬಲದಿಂದ ನೀನು ರಜ್ಜುಸತ್ತೆ ಅಥವಾ ಬ್ರಹ್ಮಸತ್ತೆಯನ್ನು ತಿಳಿದುಕೊಳ್ಳುವ ಹಾಗಾದಾಗ, ಈ ಸರ್ಪಜ್ಞಾನ ಅಥವಾ ಸೃಷ್ಟಿಜ್ಞಾನವು ನಾಶವಾಗಿ ಹೋಗುತ್ತದೆ. ಆಗ ಈ ಸೃಷ್ಟಿ ಸ್ಥಿತಿ ಲಯ ರೂಪವಾದ ಬಾಹ್ಯ ಜ್ಞಾನವನ್ನು ಬ್ರಹ್ಮದಲ್ಲಿ ಆರೋಪಿತವೆಂದಲ್ಲದೆ ಮತ್ತೇನು ಹೇಳುವೆ? ಅನಾದಿ ಪ್ರವಾಹದಂತೆ ಈ ಸೃಷ್ಟಿ ಮುಂದುವರಿದರೆ ಅದರಿಂದ ಏನೂ ಬಾಧೆಯಿಲ್ಲ. ಬ್ರಹ್ಮತತ್ತ್ವವು ಕರತಲಾಮಲಕದ ಹಾಗೆ ಪ್ರತ್ಯಕ್ಷವಾಗದೆ ಈ ಪ್ರಶ್ನೆಯು ಪೂರ್ಣವಾಗಿ ಸಿದ್ದಾಂತವಾಗುವುದು ಸಾಧ್ಯವಿಲ್ಲ ; ಮತ್ತು ಆಗ ಪ್ರಶ್ನೆಯೂ ಹುಟ್ಟುವುದಿಲ್ಲ; ಉತ್ತರದ ಆವಶ್ಯಕತೆಯೂ ಇರುವುದಿಲ್ಲ. ಬ್ರಹ್ಮತತ್ಸಾಸ್ವಾದವು ಆಗ 'ಮೂಕಾಸ್ವಾದನವತ್' ಮೂಕನು ಸವಿದಂತೆ ಆಗುತ್ತದೆ.</p>
<p>ಶಿಷ್ಯ : ಹಾಗಾದರೆ ಇಷ್ಟು ವಿಚಾರ ಮಾಡಿ ಆಗುವುದೇನು?</p>
<p>ಸ್ವಾಮಿಜಿ: ಈ ವಿಷಯವನ್ನು ತಿಳಿಸುವುದಕ್ಕೋಸ್ಕರ ವಿಚಾರ, ಸತ್ಯವನ್ನು ಮಾತ್ರ ವಿಚಾರಕ್ಕಿಂತ ಹೊರಗೆ - 'ನೈಷಾ ತರ್ಕಣ ಮತಿರಾಪನೆಯಾ' ಈ ತೀರ್ಮಾನವನ್ನು ತರ್ಕದ ಮೂಲಕ ತಲುಪಲು ಆಗುವುದಿಲ್ಲ. ಹೀಗೆ ಮಾತನಾಡುತ್ತ ಆಡುತ್ತ ಶಿಷ್ಯನು ಸ್ವಾಮಿಜಿಯೊಡನೆ ಮಠಕ್ಕೆ ಬಂದನು. ಮಠಕ್ಕೆ ಬಂದು ಸ್ವಾಮಿಾಜಿ ಮಠದ ಸಂನ್ಯಾಸಿ ಮತ್ತು ಬ್ರಹ್ಮಚಾರಿಗಳಿಗೆ ಇಂದಿನ ಬ್ರಹ್ಮವಿಚಾರದ ಮರ್ಮವನ್ನು ಸಂಕ್ಷೇಪವಾಗಿ ತಿಳಿಸಿದರು.</p>
<p>ಮೇಲಕ್ಕೆ ಹೋಗುವಾಗ ಶಿಷ್ಯನನ್ನು ಕುರಿತು 'ನಾಯಮತ್ಮಾ ಬಲಹೀನೇನ ಲಭ್ಯ? ದುರ್ಬಲರು ಆತ್ಮನನ್ನು ಸಾಧಿಸಲಾರರು ಎಂದು ಹೇಳುತ್ತಾ ಹೋದರು.</p>

<!-- 349-8/0147-->
<p>ಅಧ್ಯಾಯ ೨೨ * ಸ್ಥಳ: ಬೇಲೂರು ಮಠವನ್ನು ಕಟ್ಟುತ್ತಿದ್ದಾಗ, ವರ್ಷ: ೧೮೯೮. ಶಿಷ್ಯ : ಸ್ವಾಮಿಜಿ, ನೀವೇಕೆ ಈ ದೇಶದಲ್ಲಿ ಭಾಷಣ ಕೊಡುವುದಿಲ್ಲ? ಯೂರೋಪ್ ಮತ್ತು ಅಮೆರಿಕಾ ದೇಶಗಳನ್ನು ನಿಮ್ಮ ವಾಗ್ದಾರೆಯಿಂದ ಎಚ್ಚರಿಸಿದಿರಿ, ಇಲ್ಲಿಗೆ ಹಿಂತಿರುಗಿದ ಮೇಲೆ ಮೌನವನ್ನವಲಂಬಿಸಿರುವಿರಿ.</p>
<p>ಸ್ವಾಮಾಜಿ: ಈ ದೇಶದಲ್ಲಿ ಮೊದಲು ಭೂಮಿ ಹಸನಾಗಬೇಕು. ನಂತರ ಬೀಜ ಬಿತ್ತಿದರೆ ಗಿಡ ಸೊಂಪಾಗಿ ಬೆಳೆಯುವುದು. ಪಾಶ್ಚಾತ್ಯ ದೇಶದಲ್ಲಿ, ಯೂರೋಪ್ ಮತ್ತು ಅಮೆರಿಕಾ ದೇಶಗಳಲ್ಲಿ ನಲ ತುಂಬಾ ಫಲವತ್ತಾಗಿದೆ. ಬೀಜ ಬಿತ್ತಲು ಯೋಗ್ಯವಾಗಿದೆ. ಅಲ್ಲಿ ಜನರು ಭೋಗದ ಪರಾಕಾಷ್ಠೆಯನ್ನು ಮುಟ್ಟಿದ್ದಾರೆ. ಭೋಗದಲ್ಲಿ ಕಂಠಪೂರ್ತಿ ಸಂಪೂರ್ಣವಾಗಿ ತೃಪ್ತಿ ಹೊಂದಿ ಈಗ ಅವರ ಮನಸ್ಸಿಗೆ ಆ ಭೋಗದಿಂದ ಕೂಡ ಶಾಂತಿ ಸಿಗದೆ ಬೇರೇನೋ ಬೇಕೆಂದು ಅನ್ನಿಸಿದೆ. ಈ ದೇಶದಲ್ಲಿ ಭೋಗವೂ ಇಲ್ಲ, ಯೋಗವೂ ಇಲ್ಲ. ಯಾರು ಸಂಪೂರ್ಣ ಭೋಗದಿಂದ ತೃಪ್ತರೋ ಅವರಿಗೆ ಮಾತ್ರ ಯೋಗದ ವಿಚಾರ ಹೇಳಲು ತಿಳಿದುಕೊಳ್ಳಲು ಸಾಧ್ಯ. ನಮ್ಮ ಹಿಂದೂ ದೇಶವಾದರೊ ದುಃಖ ಬೇನೆಗಳ ತೌರೂರಾಗಿ ಉಪವಾಸದಿಂದ ಕೊರಗಿ ದುರ್ಬಲ ಮನಸ್ಕರಾದ ಜನರಿಂದ ತುಂಬಿದೆ. ಇಂತಹ ಕಡೆ ಉಪನ್ಯಾಸದಿಂದಾಗುವ ಪ್ರಯೋಜನವೇನು?</p>
<p>ಶಿಷ್ಯ : ಅದು ಹೇಗೆ? ನಮ್ಮದು ಧರ್ಮದ ತೌರೂರು. ನಮ್ಮ ದೇಶೀಯರು ಧರ್ಮವನ್ನು ಅರ್ಥಮಾಡಿಕೊಳ್ಳುವಷ್ಟು ಮತ್ತಾವ ಭಾಗದ ಜನರೂ ಅರ್ಥಮಾಡಿ ಕೊಳ್ಳುವುದಿಲ್ಲವೆಂದು ನೀವೇ ಹೇಳುತ್ತೀರಿ? ಹಾಗಾದರೆ ನಮ್ಮ ದೇಶವೇಕೆ ನಿಮ್ಮ ಪ್ರಚಂಡ ವಾಗ್ಗೇಖರಿಯಿಂದ ಸಚೇತನವಾಗಿ ಫಲಕಾರಿಯಾಗಬಾರದು?</p>
<p>ಸ್ವಾಮಿಾಜಿ: ಈಗ ಧರ್ಮವೇನೆಂಬುದನ್ನು ತಿಳಿದುಕೊ, ಮೊದಲನೆಯದಾಗಿ ಕೂರ್ಮ(ಆಮೆ) ಅವತಾರದ ಪೂಜೆ ಆವಶ್ಯಕ, ಎಂದರೆ ಹೊಟ್ಟೆಯ ಪೂಜೆ !' ನೀನು ಅದನ್ನು ಸಮಾಧಾನಪಡಿಸುವವರೆಗೆ ಧರ್ಮದ ವಿಚಾರವಾಗಿ ನಿನ್ನ ಮಾತನ್ನಾರೂ ಕೇಳುವುದಿಲ್ಲ. ಭರತಖಂಡವೀಗ ಈ ಹಸಿವೆಂಬ ಭೂತವನ್ನು ಹೇಗೆ ಎದುರಿಸುವುದೆಂದು ತಳಮಳಗೊಂಡಿದೆ. ಅನ್ಯ ದೇಶೀಯರಿಂದ ದೇಶದ ಅಮೂಲ್ಯ ಸಂಪತ್ತೆಲ್ಲಾ ಸೂರೆಯಾಗಿರುವುದು, ಸರಕುಗಳನ್ನು ತಡೆಯಿಲ್ಲದೆ ರಫ್ತು ಮಾಡುತ್ತಿರುವುದು, ಎಲ್ಲಕ್ಕಿಂತ ಹೆಚ್ಚಾಗಿ ದಾಸ್ಯ ಸ್ವಭಾವದಿಂದ ಪ್ರಾಪ್ತವಾದ ಹೊಲಸು, ಅಸೂಯೆ ಇವು ಭರತಖಂಡದ ಜೀವನವನ್ನೆಲ್ಲ ಸೂರೆಗೊಳ್ಳುತ್ತಿವೆ. ನೀನು ಯಾರಿಗೆ ಬೋಧಿಸಲು ಹೊರಟಿರುವೆಯೋ ಅವರನ್ನು ಈ ಹಸಿವು ಉಪವಾಸದಿಂದ, ಕೇವಲ ಜೀವಿಸುವುದು ಹೇಗೆಂಬ ನಿರಂತರ ಯೋಚನೆಯಿಂದ ಪಾರುಮಾಡಬೇಕು. ಇಲ್ಲದಿದ್ದಲ್ಲಿ ನಿನ್ನ ಉಪನ್ಯಾಸಗಳಿಂದ ಏನೊಂದೂ ಪ್ರಯೋಜನವಿಲ್ಲ.</p>
<p>*<span class="en"> CW, Vol. V, P. 379</span></p>

<!-- 349-8/0148-->
<p>ಶಿಷ್ಯ : ಈ ಕೆಡುಕನ್ನು ಹೋಗಲಾಡಿಸಲು ನಾವೇನು ಮಾಡಬೇಕು?</p>
<p>ಸ್ವಾಮಿಾಜಿ: ಮೊದಲು ಪೂರ್ತಿ ತ್ಯಾಗಬುದ್ದಿಯಿಂದ ಕೂಡಿದ, ತಮ್ಮ ಸ್ವಾರ್ಥ ಸುಖವನ್ನು ಬಯಸದೆ ಇತರರಿಗಾಗಿ ತಮ್ಮ ಪ್ರಾಣವನ್ನೇ ಅರ್ಪಿಸಲು ಸಿದ್ಧರಾಗಿರುವ ಕೆಲವು ಯುವಕರು ಅಗತ್ಯ. ಈ ಉದ್ದೇಶವನ್ನು ಮುಂದಿಟ್ಟುಕೊಂಡು ತರುಣ ಸಂನ್ಯಾಸಿಗಳನ್ನು ತರಬೇತು ಮಾಡುವುದಕ್ಕಾಗಿ ನಾನು ಈ ಮಠವನ್ನು ಸ್ಥಾಪಿಸುತ್ತೇನೆ. ಅವರು ಮನೆಮನೆಗೂ ಹೋಗಿ ಜನರಿಗೆ ಸಕಾರಣವಾಗಿ ಅವರ ದುಃಸ್ಥಿತಿಯ ಅರಿವಾಗುವಂತೆ ಮಾಡಿ ಅವರ ಮೇಲೆಗಾಗಿ ಶಿಕ್ಷಣ ಕೊಡಬೇಕು. ಅಲ್ಲದೆ ಸ್ಪಷ್ಟವಾದ ಸರಳ ಮತ್ತು ಸುಲಭ ಭಾಷೆಯಲ್ಲಿ ಧರ್ಮದ ಅಮೋಘ ಸತ್ಯಗಳನ್ನು ವಿವರಿಸಬೇಕು. ನಮ್ಮ ದೇಶದ ಜನಸಾಮಾನ್ಯರು, ಮಲಗಿರುವ ರಾಕ್ಷಸನಂತೆ. ಈಗಿನ ಕಾಲದ ವಿಶ್ವವಿದ್ಯಾನಿಲಯದಲ್ಲಿ ಕೊಡುವ ಶಿಕ್ಷಣ ಕೇವಲ ಶೇಕಡ ಒಂದು ಅಥವಾ ಎರಡರಷ್ಟು ಜನರಿಗೆ ಸಾಧ್ಯ. ಯಾರು ಇದನ್ನು ಪಡೆದಿರುವರೊ ಅವರು ಕೂಡ ದೇಶಕ್ಕೆ ಕಲ್ಯಾಣಕರವಾದ ಕೆಲಸಗಳನ್ನು ಮಾಡುವ ಪ್ರಯತ್ನಗಳೆಲ್ಲಾ ನಿಷ್ಪಲವಾಗಿದೆ. ಆದರೆ ಇದು ಪಾಪ ಅವರ ತಪ್ಪಲ್ಲ ! ಅವರು ಕಾಲೇಜು, ಶಾಲೆಯನ್ನು ಬಿಟ್ಟು ಬರುವುದಕ್ಕಿಲ್ಲ, ಆಗಲೇ ಅವರು ಹಲವಾರು ಮಕ್ಕಳ ತಂದೆಯಾಗಿರುತ್ತಾರೆ. ಹೇಗೋ ಕಷ್ಟಪಟ್ಟು ಒಬ್ಬ ಗುಮಾಸ್ತ್ರ ಅಥವಾ ಹೆಚ್ಚೆಂದರೆ ಒಬ್ಬ ಉಪನ್ಯಾಯಾಧೀಶನ ಸ್ಥಾನವನ್ನು ಸಂಪಾದಿಸುತ್ತಾರೆ. ಇದೇ ಅವರ ವಿದ್ಯಾಭ್ಯಾಸದ ಚರಮ ಗುರಿ. ಸಂಸಾರದ ಭಾರವನ್ನು ಹೆಗಲ ಮೇಲೆ ಹೊತ್ತು ಅವರಿಗೆ ಏನಾದರೊಂದು ದೊಡ್ಡ ಕೆಲಸವನ್ನು ಮಾಡುವುದಕ್ಕಾಗಲಿ, ಯೋಚಿಸುವುದಕ್ಕಾಗಲಿ ಪುರಸತ್ತೇ ಇರುವುದಿಲ್ಲ. ತಮ್ಮ ಸ್ವಂತ ಇಚ್ಛೆ ಆಸಕ್ತಿಗಳನ್ನು ಪೂರೈಸಿಕೊಳ್ಳುವುದಕ್ಕೆ ಅವರಿಗೆ ದಾರಿಯಿಲ್ಲ - ಇಂತಹವರಿಂದ ಇತರರಿಗಾಗಿ ಏನಾದರೂ ಸಹಾಯವಾಗುವುದೆಂದು ಹೇಗೆ ನಂಬುವುದು?</p>
<p>ಶಿಷ್ಯ : ಹಾಗಾದರೆ ಇದರಿಂದ ಪಾರಾಗುವ ಹಾದಿಯೇ ಇಲ್ಲವೆ?</p>
<p>ಸ್ವಾಮಿಾಜಿ : ಖಂಡಿತ ಇದೆ. ನಮ್ಮದು ನಿತ್ಯ ಪುಣ್ಯಭೂಮಿ. ನಮ್ಮ ದೇಶವೇನೊ ಅಧೋಗತಿಗಿಳಿದಿದೆ ನಿಜ. ಆದರೆ ಅದು ಖಂಡಿತವಾಗಿಯೂ ಅಷ್ಟೇ ಮೇಲಕ್ಕೇಳುತ್ತದೆ. ಆಗ ಅದರ ರಭಸ ಇಡೀ ಭೂಮಂಡಲವನ್ನೇ ದಿಗ್ದಮೆಗೊಳಿಸುವುದು. ಸಮುದ್ರದಲ್ಲಿ ಅಲೆಗಳು ಎಷ್ಟು ರಭಸದಿಂದ ಇಳಿಯುವುವೋ ಅಷ್ಟೇ ರಭಸದಿಂದ ಮೇಲಕ್ಕೇಳುವುವು.</p>
<p>ಶಿಷ್ಯ : ಭರತಖಂಡ ಹೇಗೆ ಮೇಲಕ್ಕೇಳುವುದು?</p>
<p>ಸ್ವಾಮಿಾಜಿ: ನೀನು ನೋಡುತ್ತಿಲ್ಲವೆ ? ಪೂರ್ವ ದಿಗಂತದಲ್ಲಿ ಆಗಲೇ ಸೂಯ್ಯೋದಯವಾಗಿದೆ. ಇನ್ನೇನು ಸೂರ್ಯನು ಹುಟ್ಟುತ್ತಾನೆ. ನೀವೆಲ್ಲಾ ಚಕ್ರಕ್ಕೆ ಹೆಗಲು ಕೊಡಿ. ಪ್ರಪಂಚವೇ ನನ್ನ ಸರಸ್ವವೆಂದು ನನ್ನ ಸಂಸಾರ, ನನ್ನ ಸಂಸಾರ' ಎಂದು ಯೋಚಿಸುತ್ತಿದ್ದರೆ ಏನಾದಹಾಗಾಯಿತು? ದೇಶದ ಒಂದು ಭಾಗದಿಂದ ಮತ್ತೊಂದು ಭಾಗಕ್ಕೆ, ಗ್ರಾಮ ಗ್ರಾಮಗಳಿಗೆ ಹೋಗಿ, ಸುಮ್ಮನೆ ಸೋಮಾರಿಗಳಂತೆ ಕುಳಿತುಕೊಂಡರೆ ಏನೂ ಫಲವಿಲ ವೆಂದು ಜನರಿಗೆ ಬೋಧಿಸುವುದೇ ನಿಮ್ಮ ಈಗಿನ ಕರ್ತವ.. ಅವರಿಗೆ ತಮ್ಮ ನೈಜ ಸ್ಥಿತಿಯ ಅರಿವುಂಟಾಗುವಂತೆ ಮಾಡಿ. 'ಓ! ನನ್ನ ಸಹೋದರರೆ, ಎಲ್ಲರೂ</p>

<!-- 349-8/0149-->

<p>ಎದ್ದೇಳಿ, ಎಚ್ಚರಗೊಳ್ಳಿ, ಇನ್ನೆಷ್ಟು ಕಾಲ ನಿದ್ರಿಸುವಿರಿ !' ಎಂದು ಬೋಧಿಸಿ, ಅವರ ಸ್ಥಿತಿ ಉತ್ತಮಗೊಳ್ಳಲು ಏನು ಮಾಡಬೇಕೆಂಬುದನ್ನು ತಿಳಿಯ ಹೇಳಿ, ಸ್ಪಷ್ಟವಾದ ಮತ್ತು ಅರ್ಥವಾಗುವ ಭಾಷೆಯಲ್ಲಿ ಅವರಿಗೆ ಶಾಸ್ತ್ರಗಳಲ್ಲಿರುವ ಮಹತ್ತಾದ ಸತ್ಯಗಳ ಪರಿಚಯ ಮಾಡಿಕೊಡಿ. ಇಲ್ಲಿಯವರೆಗೂ ಧರ್ಮವು ಬ್ರಾಹ್ಮಣ ಜಾತಿಗೆ ಮಾಸಲಾಗಿತ್ತು. ಆದರೆ ಪ್ರಬಲ ಕಾಲಪ್ರವಾಹದಲ್ಲಿ ಅವರು ಇಂದು ಅದೇ ಸ್ಥಳದಲ್ಲಿ ಇರಲಾರರು. ದೇಶದ ಪ್ರತಿಯೊಬ್ಬರೂ ಧರ್ಮವನ್ನರಿಯುವಂತೆ ಮಾಡಲು ತೊಡಗಿರಿ, ಬ್ರಾಹ್ಮಣರಷ್ಟೇ ತಮಗೂ ಹಕ್ಕಿದೆ ಎಂಬ ಭಾವನೆ ಅವರ ಮನಸ್ಸಿನಲ್ಲಿ ನಾಟುವಂತೆ ಮಾಡಿ. ಪ್ರತಿಯೊಬ್ಬರಿಗೂ, ಚಂಡಾಲರಿಗೂ ಈ ಪ್ರಜ್ವಲಿಸುವ ಮಂತ್ರದೀಕ್ಷೆ ಕೊಡಿ, ಸರಳ ಮಾತಿನಲ್ಲಿ ಅವರಿಗೆ ಜೀವನ, ವ್ಯಾಪಾರ, ವ್ಯವಹಾರ, ವ್ಯವಸಾಯ ಮುಂತಾದುವುಗಳ ಬಗ್ಗೆ ಶಿಕ್ಷಣ ಕೊಡಿ. ಇದನ್ನು ನೀನು ಮಾಡಲಶಕ್ತನಾದಲ್ಲಿ ನಿನ್ನ ವಿದ್ಯಾಭ್ಯಾಸ ಮತ್ತು ಸಂಸ್ಕೃತಿಗೆ ಧಿಕ್ಕಾರ ! ನಿನ್ನ ವೇದ, ವೇದಾಂತಗಳ ವ್ಯಾಸಂಗಕ್ಕೆ ಧಿಕ್ಕಾರ ! - ಶಿಷ್ಯ : ಆದರೆ ನಮಗೆ ಅಂತಹ ಶಕ್ತಿ ಎಲ್ಲಿದೆ? ನಿಮಗಿರುವುದರಲ್ಲಿ ನೂರರಲ್ಲಿ ಒಂದು ಪಾಲು ಶಕ್ತಿ ನನಗಿದ್ದರೆ ನಾನು ಧನ್ಯನಾಗುತ್ತಿದ್ದೆ.</p>
<p>ಸ್ವಾಮಿಾಜಿ: ಎಂತಹ ತಿಳಿಗೇಡಿತನ ! ಶಕ್ತಿ ಮತ್ತು ವಸ್ತುಗಳು ತಮ್ಮಷ್ಟಕ್ಕೆ ತಾವೇ ಬರುವುವು. ನೀನು ಕೆಲಸಕ್ಕೆ ತೊಡಗು, ನಿನ್ನಲ್ಲಿ ಅದ್ಭುತ ಶಕ್ತಿ ಪ್ರವಹಿಸಿ ನಿನಗೆ ಅದನ್ನು ಸಹಿಸಿಕೊಳ್ಳುವುದಕ್ಕೆ ಆಗುವುದಿಲ್ಲವೆನ್ನಿಸುವುದು. ಇನ್ನೊಬ್ಬರಿಗಾಗಿ ಮಾಡುವ ಕೆಲಸ ಅದೆಷ್ಟೋ ಕುದ್ರವಾಗಿರಲಿ, ನಿನ್ನ ಸುಪ ಶಕ್ತಿಯನ್ನು ಜಾಗೃತಗೊಳಿಸುವುದು, ಇತರರ ಕಲ್ಯಾಣಕ್ಕೆ ಕಿಂಚಿತ್ತು ನೀನು ಯೋಚಿಸಿದರೂ ಕೂಡ ಕ್ರಮೇಣ ಅದು ನಿನ್ನ ಹೃದಯದಲ್ಲಿ ಸಿಂಹಸದೃಶ ಶಕ್ತಿಯನ್ನುಂಟುಮಾಡುವುದು. ನಾನು ನಿಮ್ಮೆಲ್ಲರನ್ನೂ ನಿರಂತರ ಎಷ್ಟೊಂದು ಪ್ರೀತಿಸುವೆ. ಆದರೂ ನೀವೆಲ್ಲರೂ ಮತ್ತೊಬ್ಬರ ಹಿತಕ್ಕಾಗಿ ಸಾಯುವುದನ್ನು ಇಷ್ಟಪಡುವೆ. ನೀವು ಹಾಗೆ ಮಾಡುವುದರಿಂದ ನನಗೆ ಹೆಚ್ಚು ಸಂತೋಷವಾಗುತ್ತದೆ.</p>
<p>ಶಿಷ್ಯ : ಹಾಗಾದರೆ ನನ್ನನ್ನೇ ನೆಚ್ಚಿಕೊಂಡಿರುವವರ ಗತಿ ಏನು?</p>
<p>ಸ್ವಾಮಿಾಜಿ: ನೀನು ಇತರರಿಗಾಗಿ ನಿನ್ನ ಪ್ರಾಣವನ್ನರ್ಪಿಸಲು ಸಿದ್ಧನಾಗಿದ್ದರೆ ದೇವರು ಅವರಿಗೂ ಯಾವುದಾದರೊಂದು ಹಾದಿಯನ್ನು ತೋರಿಸುವನು. ನೀನು ಗೀತೆಯಲ್ಲಿ ಶ್ರೀಕೃಷ್ಣನ ಮಾತನ್ನು ಓದಿಲ್ಲವೆ? 'ನನ್ನ ಪ್ರಿಯತಮ, ಒಳ್ಳೆಯ ಕೆಲಸ ಮಾಡಿದವನು ಎಂದಿಗೂ ದುಃಖಪಡುವುದಿಲ್ಲ.'</p>
<p>ಶಿಷ್ಯ : ಸರಿ, ಸ್ವಾಮಿಜಿ.</p>
<p>ಸ್ವಾಮಿಾಜಿ: ಮುಖ್ಯವಾದುದು ತ್ಯಾಗ, ತ್ಯಾಗಿಯಲ್ಲದವನು ಮತ್ತೊಬ್ಬರಿಗಾಗಿ ಹತ್ತೂರ್ವಕ ಸೇವೆ ಮಾಡಲಾಗುವುದಿಲ್ಲ. ತ್ಯಾಗಿ ಎಲ್ಲರನ್ನೂ ಒಂದೇ ಸಮನಾಗಿ ನೋಡುವನು. ಎಲ್ಲರ ಸೇವೆಗೂ ಸಿದ್ಧನಾಗಿರುವನು. ನಮ್ಮ ವೇದಾಂತವೂ ಎಲ್ಲರನ್ನೂ ಸಮದೃಷ್ಟಿಯಿಂದ ಕಾಣಬೇಕೆಂದು ಹೇಳುವುದಿಲ್ಲವೆ? ಹಾಗಾದ ಮೇಲೆ ನೀನೇಕೆ ನಿನ್ನ</p>

<!-- 349-8/0150-->
<p>ಹೆಂಡತಿ ಮಕ್ಕಳು ಇತರರೆಲ್ಲರಿಗಿಂತ ಹೆಚ್ಚಾಗಿ ನಿನಗೆ ಸೇರಿದವರು ಎಂಬ ಭಾವನೆಯನ್ನು ಇನ್ನೂ ಹೊಂದಿದ್ದೀಯೇ? ನಿನ್ನ ಮನೆ ಅಂಗಳದಲ್ಲೇ ನಾರಾಯಣನು ಬಡ ಭಿಕ್ಷುಕನ ರೂಪದಲ್ಲಿ ಉಪವಾಸದಿಂದ ಸಾಯುತ್ತಿದ್ದಾನೆ. ಅವನಿಗೇನನ್ನಾದರೂ ನೀಡುವ ಬದಲು ನಿನ್ನ ಹೆಂಡತಿ ಮಕ್ಕಳನ್ನು ಮಾತ್ರ ಮೃಷ್ಟಾನ್ನದಿಂದ ತೃಪ್ತಿಪಡಿಸುತ್ತೀಯೇನು? ಅದು ಮೃಗೀಯ ರೀತಿ ! * ಶಿಷ್ಯ: ಇತರರಿಗಾಗಿ ಕೆಲಸ ಮಾಡಲು ಕೆಲವು ವೇಳೆ ಬಹಳ ಹಣ ಬೇಕಾಗುವುದು. ಅದನ್ನು ನಾನು ಪಡೆಯುವುದು ಹೇಗೆ? - ಸ್ವಾಮಿಾಜಿ: ನಿನ್ನ ಕೈಯಲ್ಲಿ ಎಷ್ಟಾಗುವುದೊ ಅಷ್ಟನ್ನಾದರೂ ಮಾಡಬಾರದೇಕೆ ? ದುಡ್ಡಿಲ್ಲದೆ ಅವರಿಗೆ ನೀನೇನನ್ನೂ ಕೊಡಲಾಗದೆ ಹೋದಲ್ಲಿ ಅವರಿಗೆ ಸ್ವಲ್ಪ ಒಳ್ಳೆಯ ಮಾತನ್ನು ಒಳ್ಳೆಯ ಬೋಧನೆಯನ್ನು ಹೇಳಬಾರದೇಕೆ? ದುಡ್ಡಿಲ್ಲದೆ ಅವರಿಗೆ ನೀನೇನನ್ನೂ ಹೇಳಲಾಗದೆ ಅಥವಾ ಅದಕ್ಕೂ ದುಡ್ಡು ಬೇಕೇನು?</p>
<p>ಶಿಷ್ಯ : ಹೌದು ಸ್ವಾಮಿಾಜಿ, ಅದನ್ನು ನಾನು ಮಾಡಬಲ್ಲೆ.</p>
<p>ಸ್ಯಾಮಾಜಿ: ಆದರೆ ಕೇವಲ 'ನಾನು ಮಾಡಬಲ್ಲೆ' ಎನ್ನುವುದರಿಂದ ಪ್ರಯೋಜನವಿಲ್ಲ. ನೀನೇನು ಮಾಡಬಲ್ಲೆ ಎಂಬುದನ್ನು ಕಾರತಃ ತೋರಿಸು. ಆಗ ಮಾತ್ರ ನೀನು ನನ್ನಲ್ಲಿಗೆ ಬಂದುದಕ್ಕೆ ಸಾರ್ಥಕವೆಂದು ತಿಳಿಯುವೆ. ಎದ್ದೇಳು, ಚಕ್ರಕ್ಕೆ ನಿನ್ನ ಹೆಗಲನ್ನು ಕೊಡು - ಈ ಜೀವನ ಎಷ್ಟು ದಿನ ಇರಬಲ್ಲದು? ನೀನೀ ಜಗತ್ತಿಗೆ ಬಂದುದಕ್ಕೆ ಒಂದಾದರೂ ಗುರುತನ್ನು ಬಿಟ್ಟುಹೋಗು. ಇಲ್ಲದಿದ್ದಲ್ಲಿ ನಿನಗೂ ಮರ ಕಲ್ಲುಗಳಿಗೂ ಏನು ವ್ಯತ್ಯಾಸ? ಅವೂ ಹುಟ್ಟುತ್ತವೆ, ಬೆಳೆಯುತ್ತವೆ, ಸಾಯುತ್ತವೆ. ನೀನೂ ಅದೇ ರೀತಿ ಹುಟ್ಟಿ ಸಾಯಬೇಕೆಂದು ಬಯಸಿದಲ್ಲಿ ನೀನೂ ಹಾಗೇ ಮಾಡಬಹುದು. ವೇದಾಂತವನ್ನೋದಿದುದರಿಂದ ಒಳ್ಳೆಯ ಫಲ ದೊರಕಿತೆಂದು ನಿನ್ನ ಕಾರದಿಂದ ಮಾಡಿ ತೋರಿಸು, ಹೋಗು, ಎಲ್ಲರಿಗೂ ಹೇಳು, 'ನಿಮ್ಮೆಲ್ಲರಲ್ಲೂ ಆ ಅನಂತ ಶಕ್ತಿ ಹುದುಗಿದೆ' ಎಂದು. ಅದನ್ನು ಜಾಗೃತಗೊಳಿಸಲು ಯತ್ನಿಸು. ಕೇವಲ ಒಬ್ಬ ವ್ಯಕ್ತಿಯ ಮೋಕ್ಷದಿಂದೇನಾಗುವುದು? ಅದು ಕೇವಲ ಸ್ವಾರ್ಥ, ನಿನ್ನ ಧ್ಯಾನವನ್ನು ಒಂದು ಕಡೆ ಕಟ್ಟಿಡು. ನಿನ್ನ ಮೋಕ್ಷವೇ ಮುಂತಾದುವನ್ನು ದೂರ ಬಿಸುಡು. ನಾನು ದೀಕ್ಷೆಗೊಂಡಿರುವ ಈ ಕೆಲಸಕ್ಕೆ ಮನಃಪೂರ್ವಕ ತೊಡಗು. - ಈ ಸೂರ್ತಿಯುತ ನುಡಿಗಳನ್ನು ಉಸಿರುಬಿಡದೆ ಶಿಷ್ಯ ಆಲಿಸಿದನು. ಸ್ವಾಮಿಾಜಿಯವರು ತಮ್ಮ ಸ್ವಾಭಾವಿಕವಾದ, ನಿರರ್ಗಳ, ಸ್ಫೂರ್ತಿದಾಯಕ ಬೋಧೆಯನ್ನು ಮುಂದುವರಿಸಿದರು.</p>
<p>ಸ್ವಾಮಿಾಜಿ: ಮೊದಲು ಭೂಮಿಯನ್ನು ಹದಗೊಳಿಸು, ಸಾವಿರಾರು ವಿವೇಕಾನಂದರು ಧರ್ಮ ಬೋಧಿಸಲು ಈ ಪ್ರಪಂಚದಲ್ಲಿ ಹುಟ್ಟುವರು. ನೀನೇನೂ ಆ ವಿಚಾರಕ್ಕೆ ಯೋಚಿಸಬೇಕಾದ್ದಿಲ್ಲ ! ಅನಾಥಾಲಯ, ಕ್ಷಾಮ ನಿವಾರಣಾ ಕೆಲಸಗಳು ಮುಂತಾದುವನ್ನು ನಾನೇಕೆ ಪ್ರಾರಂಭಿಸುತ್ತಿರುವೆನೆಂಬುದನ್ನು ನೀನು ನೋಡುತ್ತಿಲ್ಲವೆ?</p>

<!-- 349-8/0151-->

<p>ಆಂಗ್ಲ ಮಹಿಳೆ ಸಹೋದರಿ ನಿವೇದಿತಾ ಹಿಂದೂಗಳ ಸೇವೆ ಮಾಡುವುದನ್ನು ಹಾಗೂ ಎಂತಹ ಕೀಳು ಕೆಲಸವನ್ನಾಗಲಿ ಮಾಡಲು ಎಷ್ಟರಮಟ್ಟಿಗೆ ಕಲಿತಿದ್ದಾಳೆ ! ಹಿಂದೂದೇಶೀಯರಾದ ನೀವೇ ನಿಮ್ಮ ಜನರಿಗೆ ಸೇವೆ ಮಾಡಲಾಗುವುದಿಲ್ಲವೆ? ಎಲ್ಲೆಲ್ಲಿ ಪ್ಲೇಗ್ ಅಥವಾ ಕ್ಷಾಮವಿದೆಯೊ, ಎಲ್ಲೆಲ್ಲಿ ಜನರು ಕೊಲೆಗೆ ಗುರಿಯಾಗಿದ್ದಾರೆ ಅಲ್ಲಿಗೆ ನೀವೆಲ್ಲಾ ಹೋಗಿ ಅವರ ನೋವನ್ನು ಕಡಿಮೆ ಮಾಡಲು ಯತ್ನಿಸಿ. ಹೆಚ್ಚೆಂದರೆ ನೀನೀ ಕೆಲಸದಲ್ಲಿ ಸಾಯಬಹುದು - ಸತ್ತರೇನಂತೆ? ಪ್ರತಿದಿನವೂ ನಿಮ್ಮಲ್ಲಿ ಎಷ್ಟು ಜನ ಹುಟ್ಟಿ ಹುಳುಗಳಂತೆ ಸಾಯುತ್ತಿಲ್ಲ ! ಪ್ರಪಂಚಕ್ಕೆ ಇದರಿಂದಾಗುವ ನಷ್ಟವೇನು ? ನೀನು ಸತ್ತೇ ತೀರಬೇಕು. ಆದರೆ ಸಾಯಲು ಒಂದು ಘನ ಉದ್ದೇಶವಿರಲಿ. ಜೀವನದಲ್ಲಿ ಒಂದು ಘನ ಉದ್ದೇಶಕ್ಕಾಗಿ ಸಾಯುವುದೊಳ್ಳೆಯದು. ಪ್ರತಿ ಮನೆ ಮನೆಯ ಬಾಗಿಲಿಗೂ ಹೋಗಿ ಇದನ್ನು ಬೋಧಿಸಿ. ಇದರಿಂದ ನಿಮಗೂ ಒಳ್ಳೆಯದಾಗುವುದಲ್ಲದೆ ದೇಶ ಸೇವೆಯನ್ನೂ ಮಾಡಿದಂತಾಗುವುದು. ನಮ್ಮ ದೇಶದ ಭವಿಷ್ಯದ ಆಸೆ ನಿಮ್ಮನ್ನೇ ಅವಲಂಬಿಸಿದೆ. ನೀವು ಈ ರೀತಿ ಜೀವನ ನಡೆಸುವುದನ್ನು ನೋಡಿ ನನಗೆ ತುಂಬಾ ದುಃಖವಾಗುತ್ತದೆ - ಕೆಲಸಕ್ಕೆ ಹೊರಡಿ, ಹೊರಡಿ ! ಹಿಂದೆ ನಿಲ್ಲಬೇಡಿ ! ದಿನ ಕಳೆದಂತೆ ಸಾವು ಸಮೀಪಿಸುತ್ತಿದೆ. ಸೋಮಾರಿತನದಿಂದ ಎಲ್ಲವೂ ಕಾಲಕ್ರಮೇಣ ಸರಿಹೋಗುವುದೆಂದು ಸುಮ್ಮನೆ ಕುಳಿತಿರಬೇಡಿ ! ನೀವು ಹೀಗೆ ಮಾಡುವುದರಿಂದ ಯಾವ ಕೆಲಸವೂ ಆಗುವುದಿಲ್ಲ.</p>

<!-- 349-8/0152-->
<p>ಅಧ್ಯಾಯ ೨೩ * ಸ್ಥಳ: ಬೇಲೂರು ಮಠ ಕಟ್ಟುತ್ತಿದ್ದಾಗ, ವರ್ಷ: ಕ್ರಿ.ಶ. ೧೮೯೮. ಶಿಷ್ಯ : ಸ್ವಾಮಿಜಿ, ಜ್ಞಾನ ಮತ್ತು ಭಕ್ತಿಯನ್ನು ಒಂದುಗೂಡಿಸಲು ಹೇಗೆ ಸಾಧ್ಯ? ಭಕ್ತಿಮಾರ್ಗಾನುಯಾಯಿಗಳು ಶಂಕರನ ನಾಮವನ್ನು ಕೇಳಿದ ಕೂಡಲೇ ತಮ್ಮ ಕಿವಿಗಳನ್ನು ಮುಚ್ಚಿಕೊಳ್ಳುತ್ತಾರೆ. ಜ್ಞಾನಮಾರ್ಗಾವಲಂಬಿಗಳು ಭಗವನ್ನಾಮವನ್ನು ಚ್ಚರಿಸುತ್ತ ಪ್ರವಾಹದೋಪಾದಿ ಕಣ್ಣೀರು ಸುರಿಸಿಕೊಂಡು ಮೈಮರೆತು ಹಾಡುತ್ತ ಕುಣಿಯುವ ಭಕ್ತರನ್ನು ಧರ್ಮಾಂಧರೆಂದು ಕರೆಯುವರು.</p>
<p>ಸ್ವಾಮಿಾಜಿ: ಈ ವೈಮನಸ್ಯವೆಲ್ಲಾ ಜ್ಞಾನ ಮತ್ತು ಭಕ್ತಿಯ ಪ್ರಥಮ ಘಟ್ಟದಲ್ಲಿ ಮಾತ್ರ ಇರುವುದು. ನೀನು ಶ್ರೀರಾಮಕೃಷ್ಣರು ಹೇಳುತ್ತಿದ್ದ ಶಿವನ ಭೂತಗಣ ಮತ್ತು ರಾಮನ ಕಪಿಗಳ ತಂಡದ ಕಥೆಯನ್ನು ಕೇಳಿಲ್ಲವೆ?* *</p>
<p>ಶಿಷ್ಯ : ಕೇಳಿದ್ದೇನೆ ಸ್ವಾಮಿಜಿ.</p>
<p>ಸ್ವಾಮಿಾಜಿ: ಪೂರ್ಣ ಜ್ಞಾನಕ್ಕೂ, ಪೂರ್ಣ ಭಕ್ತಿಗೂ ಏನೂ ವ್ಯತ್ಯಾಸವಿಲ್ಲ. ಪರಾಭಕ್ತಿಯೇ ದೇವರನ್ನು ಪ್ರೇಮಸ್ವರೂಪನೆಂದು ಸಾಕ್ಷಾತ್ಕರಿಸಿಕೊಳ್ಳುವುದು. ಎಲ್ಲೆಲ್ಲಿಯೂ ಎಲ್ಲದರಲ್ಲಿಯೂ ಆ ಪ್ರೇಮರೂಪಿ ಭಗವಂತನ ಆವಿರ್ಭಾವವನ್ನು ನೀನು ನೋಡಿದರೆ ಇತರರನ್ನು ನೋಯಿಸಲು ಹೇಗೆ ಸಾಧ್ಯ? ಮನಸ್ಸಿನಲ್ಲಿ ಕಿಂಚಿತ್ತು ಆಸೆ ಇರುವವರೆಗೂ, ಶ್ರೀರಾಮಕೃಷ್ಣರು ಹೇಳುತ್ತಿದ್ದ ಕಾಮಿನಿ ಕಾಂಚನ'ದ ಮೋಹ ಕಿಂಚಿತ್ತಿದ್ದರೂ ಪ್ರೇಮದ ಸಾಕ್ಷಾತ್ಕಾರವೆಂದಿಗೂ ಲಭಿಸುವುದಿಲ್ಲ. ಪೂರ್ಣ ಪ್ರೇಮದರ್ಶನದಲ್ಲಿ ನಮ್ಮ ದೇಹದ ಅರಿವೇ ಇರುವುದಿಲ್ಲ. ಎಲ್ಲೆಲ್ಲಿಯೂ ಏಕತ್ವವನ್ನು ನೋಡುವುದು, ಎಲ್ಲದರಲ್ಲಿಯೂ ನಿನ್ನ ಆತ್ಮವನ್ನು ನೋಡುವುದು, ಇದೇ ಪೂರ್ಣ ಜ್ಞಾನ. ಅದೂ ಕೂಡ, ಅಹಂಭಾವ ಕಿಂಚಿತ್ತು ಇರುವವರೆಗೂ ಬರುವುದಿಲ್ಲ. - ಶಿಷ್ಯ : ಹಾಗಾದರೆ ಪ್ರೇಮವೆಂದು ಹೇಳುವುದೂ, ಪೂರ್ಣಜ್ಞಾನ ಎರಡೂ ಒಂದೆಯೇ?</p>
<p>ಸ್ವಾಮಿಾಜಿ: ಹೌದು, ಸಂಪೂರ್ಣವಾಗಿ ಹೌದು. ಪೂರ್ಣಜ್ಞಾನಿಯಾಗುವವರೆಗೂ ಪ್ರೇಮ ಸಾಕ್ಷಾತ್ಕಾರವಾಗುವುದಿಲ್ಲ. ಬ್ರಹ್ಮವು ಸತ್-ಚಿತ್-ಆನಂದ, ಎಂದು ವೇದಾಂತ ಸಾರುವುದಿಲ್ಲವೇ?</p>
<p>ಶಿಷ್ಯ : ಹೌದು ಸ್ವಾಮಿಜಿ.</p>
<p>ಸ್ವಾಮಿಾಜಿ: ಸತ್-ಚಿತ್-ಆನಂದ ಇದೂ ಪ್ರೇಮವೆ. ಬ್ರಹ್ಮನ ಸತ್ ಸ್ವಭಾವದಲ್ಲಿ ಭಕ್ತನಿಗೂ, ಜ್ಞಾನಿಗೂ ಏನೊಂದೂ ಭೇದವಿಲ್ಲ; ಕೇವಲ ಜ್ಞಾನಿಯು</p>
<p>*<span class="en"> C.W, Vol. V, P. 384</span></p>
<p>** ಒಮ್ಮೆ ರಾಮ ಮತ್ತು ಶಿವ ಜಗಳವಾಡಿದರು. ಶಿವನು ರಾಮನ ಗುರು, ರಾಮನು ಶಿವನ ಗುರು, ಜಗಳದ ನಂತರ ಅವರು ಮತ್ತೆ ಮೊದಲಿನಂತೆ ಮಿತ್ರರಾದರು. ಆದರೆ ಶಿವನ ಗಣಗಳಿಗೂ ರಾಮನ ಕಪಿಗಳಿಗೂ ಹತ್ತಿದ ಜಗಳ ಹರಿಯಲೇ ಇಲ್ಲ !</p>

<!-- 349-8/0153-->

<p>ಚಿತ್ ಸ್ವಭಾವಕ್ಕೆ ಹೆಚ್ಚು ಪ್ರಾಮುಖ್ಯ ಕೊಡುತ್ತಾನೆ. ಭಕ್ತರು ಆನಂದ ಪ್ರೇಮಕ್ಕೆ ಹೆಚ್ಚು ಪ್ರಾಮುಖ್ಯ ಕೊಡುವರು. ಆದರೆ ಯಾವಾಗ ಚಿತ್ ಸಾಕ್ಷಾತ್ಕಾರವಾಗುವುದೊ ಆಗ ಆನಂದದ ಸಾಕ್ಷಾತ್ಕಾರವೂ ಆಗುವುದು. ಏಕೆಂದರೆ ಚಿತ್ ಮತ್ತು ಆನಂದ ಎರಡೂ ಒಂದೇ. - ಶಿಷ್ಯ : ಹಾಗಾದರೆ ಭರತಖಂಡದಲ್ಲೇಕೆ ಇಷ್ಟೊಂದು ಪಂಗಡಗಳು ಹರಡಿವೆ? ಶಾಸ್ತ್ರದಲ್ಲಿ ಭಕ್ತಿ, ಜ್ಞಾನದ ಬಗ್ಗೆ ಏಕೆ ಇಷ್ಟೊಂದು ಭೇದವಿದೆ? - ಸ್ವಾಮಿಜಿ: ನಿಜವಾದ ಭಕ್ತಿ ಮತ್ತು ಜ್ಞಾನವನ್ನು ಹೊಂದಲು ಜನರಿಗಿರಬೇಕಾದ ಪ್ರಥಮ ಸೋಪಾನಗಳ ವಿಚಾರವಾಗಿ ಇಷ್ಟೊಂದು ವಾಗ್ವಾದ ಜಗಳಗಳಿವೆ. ನೀನು ಇದರಲ್ಲಿ ಯಾವುದನ್ನು ದೊಡ್ಡದೆಂದು ಯೋಚಿಸುವೆ ? ಅದೇ ಗುರಿಯೆ ಅಥವಾ ಅದನ್ನು ಮುಟ್ಟಲು ಅದು ಒಂದು ಸಾಧನವೆ ? ಏಕೆಂದರೆ ಒಂದೇ ಗುರಿಗೆ ಪ್ರತಿಯೊಬ್ಬ ವ್ಯಕ್ತಿಯ ಮಾನಸಿಕ ಸಾಮರ್ಥ್ಯಕ್ಕನುಸಾರವಾಗಿ ಹಲವಾರು ಮಾರ್ಗಗಳಿವೆ. ಜಪಮಾಲೆಯನ್ನೆಣಿಸುವುದು, ಧ್ಯಾನ, ಪೂಜೆ, ಹೋಮಾಗ್ನಿಯಲ್ಲಿ ಅರ್ಪಿಸುವ ನೈವೇದ್ಯ ಮುಂತಾದುವೆಲ್ಲ ಧರ್ಮ ಸೋಪಾನಗಳು. ಅವೆಲ್ಲಾ ಕೇವಲ ಸಾಧನ ಮಾತ್ರ. ಪರಾಭಕ್ತಿ ಅಥವಾ ಪರಬ್ರಹ್ಮನ ಸಾಕ್ಷಾತ್ಕಾರವೇ ಸರೋತೃಷ್ಟವಾದ ಗುರಿ, ನೀನಿನ್ನೂ ಗಾಢವಾಗಿ ಯೋಚಿಸಿದರೆ ಅವರು ಯಾವುದಕ್ಕೆ ಹೊಡೆದಾಡುತ್ತಿರುವರೆಂಬುದು ನಿನಗೇ ಅರ್ಥ ವಾಗುವುದು. ಒಬ್ಬ ಹೇಳುತ್ತಾನೆ ನೀನು ಪೂರ್ವಾಭಿಮುಖವಾಗಿ ನಿಂತು ದೇವರನ್ನು ಪ್ರಾರ್ಥಿಸಿದರೆ ದೇವರನ್ನು ನೋಡುವೆ.' ಇನೊಬ್ಬ ಹೇಳುತಾನೆ “ಇಲ್ಲ, ನೀನು ಪಶ್ಚಿಮದ ಕಡೆ ತಿರುಗಿ ಕುಳಿತುಕೊಳ್ಳಬೇಕು. ಆಗ ಮಾತ್ರ ನೀನು ದೇವರನ್ನು ನೋಡುವೆ.'' ಬಹುಶಃ ಯಾರೋ ಯುಗಾಂತರಗಳ ಹಿಂದೆ ಪೂರ್ವಾಭಿಮುಖವಾಗಿ ಕುಳಿತು ಧ್ಯಾನ ಮಾಡುತ್ತಾ ಸಾಕ್ಷಾತ್ಕಾರ ಹೊಂದಿರಬೇಕು. ಆತನ ಶಿಷ್ಯರು ಅಂದಿನಿಂದಲೂ ಯಾರು ಈ ಸ್ಥಿತಿಯಲ್ಲಿ ಕುಳಿತುಕೊಳ್ಳುವುದಿಲ್ಲವೋ ಅವರಿಗೆ ದೇವರ ದರ್ಶನವಾಗುವುದಿಲ್ಲವೆಂದು ಸಾರುತ್ತಾ ಹೊರಟಿರಬೇಕು. ಇನ್ನೊಂದು ಪಂಗಡ ಬಂದು ವಿಚಾರಿಸುತ್ತದೆ, “ಅದು ಹೇಗೆ ಸಾಧ್ಯ? ಪಶ್ಚಿಮಾಭಿಮುಖವಾಗಿ ಕುಳಿತು ಇಂಥವನೊಬ್ಬನು ದೇವರನ್ನು ಸಾಕ್ಷಾತ್ಕಾರ ಮಾಡಿಕೊಂಡಿದ್ದನ್ನು ನಾವೇ ಕಣ್ಣಾರೆ ನೋಡಿದ್ದೇವೆ' ಎಂದು. ಹೀಗೆ ಈ ಪಂಗಡಗಳೆಲ್ಲಾ ಹುಟ್ಟಿಕೊಂಡಿವೆ. ಯಾರೋ ಹರಿನಾಮೋಚ್ಛಾರಣೆ ಮಾಡಿದುದರಿಂದ ಪರಮಭಕ್ತಿಯನ್ನು ಪಡೆದಿರಬಹುದು. ತಕ್ಷಣವೇ ಶಾಸ್ತ್ರದಲ್ಲಿ ಹೀಗೆ ಬಂತು:</p>
<p>ಹರೇರ್ನಾಮ ಹರೇರ್ನಾಮ ಹರೇರ್ನಾಮೈವ ಕೇವಲಮ್ ಕಲ್ ನಾಸೈವ ನಾಸೈವ ನಾವ ಗತಿರನ್ಯಥಾ ||</p>
<p>'ಹರಿನಾಮ, ಹರಿನಾಮ, ಕೇವಲ ಹರಿನಾಮ ಮಾತ್ರ ಈ ಕಲಿಯುಗದಲ್ಲಿ ಫಲಕಾರಿ. ಬೇರಾವ ಹಾದಿಯೂ ಇಲ್ಲವೇ ಇಲ್ಲ.”</p>
<p>“ಪುನಃ ಮತ್ತೊಬ್ಬರು ಅಲ್ಲಾನ ಹೆಸರನ್ನುಚ್ಚರಿಸುತ್ತಾ ಪರಮ ಪದವಿಯನ್ಲೈದಿರ ಬಹುದು. ತಕ್ಷಣವೇ ಅವನಿಂದ ಪ್ರಾರಂಭವಾದ ಮತ್ತೊಂದು ಪಂಗಡ ಹರಡಿತು.</p>

<!-- 349-8/0154-->
<p>ಆದರೆ ನಾವು ಈ ಪೂಜಾ ವಿಧಾನಗಳು, ಧರ್ಮಸಾಧನೆಗಳು ಎಲ್ಲಿಗೆ ಒಯ್ಯುತ್ತವೆ, ಅವುಗಳ ಗುರಿ ಯಾವುದು ಎಂಬುದರ ಕಡೆ ಹೆಚ್ಚು ಗಮನ ಕೊಡಬೇಕು. ಗುರಿಯೇ ಶ್ರದ್ದೆ. ಸಂಸ್ಕೃತದ ಶ್ರದ್ದೆ ಎಂಬ ಪದಕ್ಕೆ ಬಂಗಾಳಿಯಲ್ಲಿ ಸರಿಯಾದ ಪರ್ಯಾಯ ಪದವೇ ಇಲ್ಲ. ನಚಿಕೇತನ ಹೃದಯಕ್ಕೆ ಶ್ರದ್ದೆ ಹೊಕ್ಕಿತು ಎಂದು ಉಪನಿಷತ್ತುಗಳು ಹೇಳುತ್ತವೆ. ಏಕಾಗ್ರತೆ ಎಂಬ ಪದವೂ ಶ್ರದ್ದೆ ಎಂಬ ಪದದ ಅರ್ಥವನ್ನು ಕೊಡುವುದಿಲ್ಲ. ಏಕಾಗ್ರನಿಷ್ಠ ಎಂದರೆ ಸ್ವಲ್ಪ ಮಟ್ಟಿಗೆ ಶ್ರದ್ಧೆ ಎಂಬ ಪದದ ಅರ್ಥ ಬರುತ್ತದೆ. ಯಾವ ಸತ್ಯವನ್ನಾದರೂ ಅಚಲಭಕ್ತಿ ಮತ್ತು ಚಿತ್ತೈಕಾಗ್ರತೆಯಿಂದ ಧ್ಯಾನಿಸಿದರೆ ಮನಸ್ಸು ಏಕಾಗ್ರತೆಯ ಕಡೆ ಹೆಚ್ಚು ವಾಲುತ್ತದೆ, ಅಖಂಡ ಸಚ್ಚಿದಾನಂದದ ಸಾಕ್ಷಾತ್ಕಾರ ವಾಗುತ್ತದೆ. ಭಕ್ತಿ ಮತ್ತು ಜ್ಞಾನದ ಮೇಲಿನ ಶಾಸ್ತ್ರಗಳು ಅಂತಹ ನಿಷ್ಠೆಯಿಂದ ಯಾವುದಾದರೊಂದು ದಾರಿಯನ್ನು ಹಿಡಿಯುವಂತೆ ಪ್ರತ್ಯೇಕ ಸಲಹೆಗಳನ್ನು ಕೊಡುವುವು. ಕಾಲ ಕಳೆದಂತೆಲ್ಲಾ ಈ ಮಹಾ ಸತ್ಯಗಳು ವಿರೂಪ ಹೊಂದಿ ಕ್ರಮೇಣ ದೇಶಾಚಾರಗಳಾಗಿ ಮಾರ್ಪಟ್ಟಿವೆ. ಇದು ನಮ್ಮ ಭರತಖಂಡದಲ್ಲಿ ಮಾತ್ರವೇ ಅಲ್ಲ, ಪ್ರಪಂಚದ ಪ್ರತಿಯೊಂದು ಸಮಾಜದಲ್ಲೂ ನಡೆದಿದೆ. ಸಾಮಾನ್ಯ ಜನರು ವಿಚಾರ ಮಾಡದೆ, ಇದನ್ನೇ ಹೋರಾಟದ ವಸ್ತುವಾಗಿ ಮಾಡಿಕೊಂಡು ತಮ್ಮ ತಮ್ಮಲ್ಲೇ ಹೊಡೆದಾಡುತ್ತಾರೆ. ಅವರಿಗೆ ಗುರಿಯೇ ಮರೆತುಹೋಗಿದೆ. ಅದಕ್ಕೇ ಈ ಮತಭೇದ, ಜಗಳ, ಹೊಡೆದಾಟ.”</p>
<p>ಶಿಷ್ಯ : ಇದರಿಂದ ಪಾರಾಗುವ ಬಗೆ, ಸ್ವಾಮಿಾಜಿ?</p>
<p>ಸ್ವಾಮಿಾಜಿ: ಆ ನಿಜವಾದ ಶ್ರದ್ದೆ ಹಿಂದಿನಂತೆ ಈಗ ನಮಗೆ ಬರಬೇಕು. ಕಳೆಯನ್ನೆಲ್ಲಾ ಬೇರುಸಹಿತ ಕೀಳಬೇಕು. ಪ್ರತಿಯೊಂದು ಮತ, ಪ್ರತಿಯೊಂದು ಪಂಥದಲ್ಲೂ ಕಾಲ ದೇಶಗಳನ್ನು ಮಾರಿದ ಸತ್ಯಗಳಿವೆ ಎಂಬುದೇನೋ ಖಂಡಿತ ವಾಗಿಯೂ ನಿಜ. ಆದರೆ ಅದರ ಮೇಲೆ ಕಲ್ಮಷ ತುಂಬಿಕೊಂಡಿದೆ. ಅವುಗಳನ್ನು ತೊಳೆದು ಶುಚಿ ಮಾಡಬೇಕು. ಜನರ ಮುಂದೆ ಸತ್ಯವಾದ ಶಾಶ್ವತವಾದ ಸತ್ಯಗಳನ್ನು ಇಡಬೇಕು. ಆಗ ಮಾತ್ರ ನಮ್ಮ ದೇಶ ನಮ್ಮ ಧರ್ಮ ಉದ್ದಾರವಾಗುವುದು.</p>
<p>ಶಿಷ್ಯ : ಅದನ್ನು ಹೇಗೆ ಕಾರರೂಪಕ್ಕೆ ತರುವುದು ?</p>
<p>ಸ್ವಾಮಿಜಿ: ಏಕೆ? ನಾವು ಮೊದಲು ಮಹಾತ್ಮರಾದ ಸಾಧುಗಳ ಪೂಜೆಯನ್ನು ಆರಂಭಿಸಬೇಕು. ಅವರು ಭರತಖಂಡದಲ್ಲಿ ಶಾಶ್ವತವಾಗಿರುವ ಸತ್ಯವನ್ನು ಪ್ರತ್ಯಕ್ಷ ಮಾಡಿಕೊಂಡರು. ಶ್ರೀರಾಮಚಂದ್ರ, ಶ್ರೀಕೃಷ್ಣ, ಮಹಾವೀರ, ಶ್ರೀರಾಮಕೃಷ್ಣ ಮುಂತಾದ ಪ್ರಖ್ಯಾತ ಮಹಾತ್ಮರೇ ನಮ್ಮ ಗುರಿಯಾಗಿರಬೇಕೆಂದು ಜನರಿಗೆ ತಿಳಿಸಬೇಕು. ಶ್ರೀರಾಮಚಂದ್ರನಂತಹ ಮಹಾವೀರರ ಪೂಜೆಯನ್ನು ಈ ದೇಶದಲ್ಲಿ ಜಾರಿಗೆ ತರಬಲ್ಲೆಯಾ? ಶ್ರೀಕೃಷ್ಣನ ಬೃಂದಾವನದ ಲೀಲೆಯನ್ನು ಈಗ ಕಟ್ಟಿಡು ಸಿಂಹವಾಣಿಯಲ್ಲಿ ಗೀತೆಯನ್ನು ಘೋಷಿಸಿದ ಆ ಶ್ರೀಕೃಷ್ಣನ ಪೂಜೆಯನ್ನು ಎಲ್ಲೆಡೆಯಲ್ಲೂ ಹರಡು. ಪ್ರತಿದಿನ ಶಕ್ತಿ ಪೂಜೆಯನ್ನು ಶಕ್ತಿ ಸ್ವರೂಪಿಣಿಯಾದ ಮಹಾಮಾತೆಯ ಪೂಜೆಯನ್ನು ಅನುಷ್ಠಾನಕ್ಕೆ ತನ್ನಿ.</p>

<!-- 349-8/0155-->

<p>ಶಿಷ್ಯ : ಹಾಗಾದರೆ ಬೃಂದಾವನದ ಗೋಪಿಗಳೊಡನಿದ್ದ ಶ್ರೀಕೃಷ್ಣನ ದಿವ್ಯಲೀಲೆ ಒಳ್ಳೆಯದಲ್ಲವೆ?</p>
<p>ಸ್ವಾಮಾಜಿ: ಈಗಿನ ಸಂದರ್ಭದಲ್ಲಿ ನಿಮಗೆ ಆ ಪೂಜೆಯು ಒಳ್ಳೆಯದಲ್ಲ. ಕೊಳಲೂದುವುದರಿಂದ ದೇಶವನ್ನು ಪುನರುಜೀವನಗೊಳಿಸಲಾಗುವುದಿಲ್ಲ. ಯಾರ ನಾಡಿ ನಾಡಿಗಳಲ್ಲಿ ಅದ್ಭುತ ರಾಜಸ ಸ್ವಭಾವ ತುಂಬಿ ತುಳುಕಾಡುತ್ತಿದೆಯೊ, ಯಾರು ಸತ್ಯ ಸಾಕ್ಷಾತ್ಕಾರಕ್ಕಾಗಿ ತಮ್ಮ ಪ್ರಾಣವನ್ನೇ ಅರ್ಪಿಸಲು ಸಿದ್ದರಾಗಿರುವರೊ, ಯಾರಿಗೆ ತ್ಯಾಗವೇ ಆಯುಧವಾಗಿದೆಯೊ, ಧರ್ಮವೆ ಖಡ್ಡವಾಗಿದೆಯೋ ಅಂತಹವರು ದೇಶಕ್ಕೆ ಬೇಕಾಗಿದೆ. ಜೀವನ ಸಂಗ್ರಾಮದಲ್ಲಿ ಹೋರಾಡಬಲ್ಲ ವೀರಸ್ವಭಾವದ ಮನುಷ್ಯ ನಮಗೀಗ ಬೇಕಾಗಿದೆ. ಜೀವನವನ್ನು ನಂದನವನದಂತೆ ನೋಡುವ ಪ್ರೇಮಿ ಬೇಕಾಗಿಲ್ಲ.</p>
<p>ಶಿಷ್ಯ : ಹಾಗಾದರೆ ಗೋಪಿಯರ ಧೈಯವಾಗಿದ್ದ ಆ ಪ್ರೇಮದ ಹಾದಿ ತಪ್ಪೇ?</p>
<p>ಸ್ವಾಮಿಾಜಿ: ಹಾಗೆಂದವರಾರು? ಖಂಡಿತ ಹಾಗಲ್ಲ ! ಅದು ಅತ್ಯಂತ ಶ್ರೇಷ್ಠವಾದ ಸಾಧನ, ವಿಷಯ ಸುಖ ಭೋಗಗಳಿಗೆ ಹೆಚ್ಚು ಮೋಹಗೊಂಡಿರುವ ಈ ಯುಗದಲ್ಲಿ ಆ ಮಹತ್ತಾದ ಗುರಿಯನ್ನು ಅರಿಯತಕ್ಕವರು ಅತಿ ವಿರಳ.</p>
<p>ಶಿಷ್ಯ : ಹಾಗಾದರೆ ಪ್ರಿಯತಮನಂತೆ, ಪತಿಯಂತೆ ದೇವರನ್ನು ಪೂಜಿಸುತ್ತಿರುವವರೆಲ್ಲ ಸರಿಯಾದ ಹಾದಿಯಲ್ಲಿ ಹೋಗುತ್ತಿಲ್ಲವೆ! - ಸ್ವಾಮಾಜಿ: ನಾನು ಇಲ್ಲವೆನ್ನಲಾರೆ. ಅವರಲ್ಲಿ ಕೊಂಚಮಂದಿ ಅಂತಹ ಗೌರವಕ್ಕೆ ಅರ್ಹರಾಗಿದ್ದಾರೆಯೇ ಹೊರತು ಬಹು ಮಂದಿ ಜಡ ತಾಮಸಿಕ ಸ್ವಭಾವದಿಂದ ತುಂಬಿರುವರು. ಅವರಲ್ಲಿ ಮುಕ್ಕಾಲುಪಾಲೆಲ್ಲಾ ಈ ಜಾಡ್ಯದಿಂದ ತುಂಬಿ, ಅತಿ ದುರ್ಬಲರಾಗಿದ್ದಾರೆ! ದೇಶವು ಉದ್ರಿಕ್ತವಾಗಬೇಕು ! ಮಹಾವೀರನ ಪೂಜೆಯನ್ನು ತರಬೇಕು. ನಮ್ಮ ನಿತ್ಯ ಸಾಧನೆಯಲ್ಲಿ ಶಕ್ತಿ ಪೂಜೆಯೂ ಒಂದು ಅಂಗವಾಗಿರಬೇಕು. ಪ್ರತಿಯೊಂದು ಮನೆಯಲ್ಲೂ ಶ್ರೀರಾಮನ ಪೂಜೆ ನಡೆಯಬೇಕು. ಅಲ್ಲೇ ನಿನ್ನ ಏಳೆ ಇರುವುದು, ದೇಶದ ಏಳೆ ಇರುವುದು - ಅದಿಲ್ಲದೆ ಇನ್ನು ಯಾವ ಹಾದಿಯೂ ಇಲ್ಲ.</p>
<p>ಶಿಷ್ಯ : ಭಗವಾನ್ ಶ್ರೀರಾಮಕೃಷ್ಣರು ದೇವರ ನಾಮೋಚ್ಛಾರಣೆಯನ್ನು ಹೆಚ್ಚಾಗಿ ಮಾಡುತ್ತಿದ್ದರೆಂದು ಕೇಳಿರುವೆ.</p>
<p>ಸ್ವಾಮಿಾಜಿ: ಹೌದು, ಆದರೆ ಅವರ ಸ್ಥಿತಿಯೇ ಬೇರೆ - ಸಾಧಾರಣ ಮನುಷ್ಯರಿಗೂ ಅವರಿಗೂ ಯಾವ ಸಾದೃಶ್ಯವಿದೆ? ಅವರು ತಮ್ಮ ಜೀವನದಲ್ಲೇ ಎಲ್ಲಾ ಧರ್ಮಗಳ ಗುರಿಯನ್ನು ಸಾಧನೆ ಮಾಡಿ ಎಲ್ಲ ಮತಗಳು ಒಂದೇ ಸಾಕ್ಷಾತ್ಕಾರಕ್ಕೆ ಒಯ್ಯುತ್ತವೆ ಎಂಬುದನ್ನು ತೋರಿಸಿದರು. ಅವರು ಮಾಡಿದುದನ್ನು ನಾನಾಗಲಿ, ನೀನಾಗಲಿ ಎಂದಾದರೂ ಮಾಡುವುದಕ್ಕೆ ಸಾಧ್ಯವೆ ? ನಮ್ಮಲ್ಲಿ ಯಾರೂ ಅವರನ್ನು ಸಂಪೂರ್ಣವಾಗಿ ಅರ್ಥಮಾಡಿಕೊಂಡಿಲ್ಲ. ಅದಕ್ಕೇ ನಾನೂ ಎಲ್ಲೆಂದರಲ್ಲಿ ಅವರ ವಿಚಾರ ಮಾತನಾಡಲು ಹಿಂಜರಿಯುವೆನು. ಕೇವಲ ಅವರಿಗೆ ಮಾತ್ರ ಅವರ ನಿಜಸ್ಥಿತಿ ಗೊತ್ತು. ಅವರ ದೇಹ ಕೇವಲ ಹೊರಗಡೆ ನಮ್ಮಂತಿತ್ತು. ಉಳಿದುದೆಲ್ಲಾ ನಮಗಿಂತ ಪೂರ್ತಿ ಬೇರೆ.</p>

<!-- 349-8/0156-->
<p>ಶಿಷ್ಯ : ಅವರು ಅವತಾರಪುರುಷರೆಂದು ನಂಬುವಿರಾ? ಸ್ವಾಮಿಾಜಿ: ಅವತಾರ ಎಂದರೆ ನೀನು ಏನು ಅರ್ಥಮಾಡಿಕೊಂಡಿರುವೆ?</p>
<p>ಶಿಷ್ಯ : ಶ್ರೀರಾಮಚಂದ್ರ, ಶ್ರೀಕೃಷ್ಣ, ಶ್ರೀಗೌರಾಂಗ, ಬುದ್ಧ ಅಥವಾ ಏಸು ಇವರ ಹಾಗೆ.</p>
<p>ಸ್ವಾಮಿಾಜಿ: ನೀನೀಗ ಹೇಳಿದ ಎಲ್ಲರಿಗಿಂತ ಶ್ರೀರಾಮಕೃಷ್ಣರು ಇನ್ನೂ ದೊಡ್ಡವರು. ಎಂದಮೇಲೆ ಇನ್ನು ನಾನು ನಂಬುವಂತಹ ಕ್ಷುದ್ರ ವಿಷಯವನ್ನೇನು ಹೇಳುವುದು? ಸದ್ಯಕ್ಕೆ ಈ ಮಾತನ್ನು ಇಲ್ಲಿಗೆ ನಿಲ್ಲಿಸೋಣ, ಮತ್ತೊಮ್ಮೆ ಮಾತನಾಡೋಣ ಎಂದು ಸ್ವಲ್ಪ ಕಾಲದ ನಂತರ ಸ್ವಾಮೀಜಿ ಮುಂದುವರಿಸಿದರು: “ಧರ್ಮವನ್ನು ಪುನರುಜೀವನಗೊಳಿಸಲು ಮಹಾಪುರುಷರು ಕಾಲ, ಸಮಾಜಕ್ಕನುಗುಣವಾಗಿ ಬರುವರು. ಅವರನ್ನು ಮಹಾಪುರುಷರು ಅಥವಾ ಅವತಾರ ಪುರುಷರು ಎಂದು ಹೇಗೆ ಬೇಕಾದರೂ ಕರೆಯಿರಿ, ಅವರಲ್ಲಿ ಪ್ರತಿಯೊಬ್ಬರೂ ತಮ್ಮ ಜೀವನದಲ್ಲಿ ಆ ಮಹಾಧೇಯವನ್ನು ತೋರಿಸಿಕೊಡುವರು. ನಂತರ ಕ್ರಮೇಣ ಅವರ ಅಚ್ಚಿನಲ್ಲಿ ಮನುಷ್ಯರು ರೂಪುಗೊಳ್ಳುವಂತೆ ಮಾಡುತ್ತಾರೆ. ಕ್ರಮೇಣ ಪಂಥಗಳು ಬೆಳೆದು ಹರಡುತ್ತವೆ. ಕಾಲಕಳೆದಂತೆಲ್ಲಾ ಈ ಪಂಥಗಳು ಜೀರ್ಣಹೊಂದಿ ಪುನಃ ಉಜೀವನಗೊಳಿಸಲು ಸುಧಾರಕರು ಬರುವರು. ಹೀಗೆ ಯುಗಯುಗಾಂತರಗಳಿಂದ ನಿರರ್ಗಳವಾಗಿ ಪ್ರವಾಹ ಹರಿದು ಬರುತ್ತಿದೆ.''</p>
<p>ಶಿಷ್ಯ : ಶ್ರೀರಾಮಕೃಷ್ಣರು ಅವತಾರವೆಂದು ನೀವೇಕೆ ಬೋಧಿಸುವುದಿಲ್ಲ - ನಿಮಗೆ ಶಕ್ತಿ, ವಾಕ್ಚಾತುರ ಎಲ್ಲಾ ಇದೆಯಲ್ಲ.</p>
<p>ಸ್ವಾಮಿಜಿ: ನಿಜವಾಗಿ ನಾನು ಅವರನ್ನು ಬಹು ಸ್ವಲ್ಪ ಅರ್ಥ ಮಾಡಿಕೊಂಡಿರುವೆ. ಅವರು ನನಗೆ ಎಷ್ಟು ದೊಡ್ಡವರಾಗಿ ಕಾಣಿಸುವರೆಂದರೆ ನಾನು ಯಾವಾಗಲಾದರೂ ಅವರ ವಿಚಾರ ಮಾತನಾಡುವಾಗ ನನಗೆ ಹೆದರಿಕೆಯಾಗುತ್ತದೆ. ನಾನೆಲ್ಲಿ ನಿಜಸ್ಥಿತಿಯನ್ನು ಬಿಟ್ಟು ಅಲಕ್ಷದಿಂದ ಮಾತನಾಡುವೆನೊ, ನನ್ನ ಈ ಕ್ಷುದ್ರ ಶಕ್ತಿಗೆ ಅದೆಲ್ಲಿ ನಿಲುಕುವುದಿಲ್ಲವೊ, ಅವರನ್ನು ಹೊಗಳುವಾಗ ಅವರ ಚಿತ್ರವನ್ನು ನನ್ನಿಷ್ಟಾನುಸಾರ ಚಿತ್ರಿಸಿ ಅವರನ್ನು ಎಲ್ಲಿ ಅಲ್ಪವಾಗಿ ಮಾಡುತ್ತೇನೆ ಎಂದು ಹೆದರುವೆ. - ಶಿಷ್ಯ : ಆದರೆ ಎಷ್ಟೋ ಮಂದಿ ಈಗ ಅವರನ್ನು ಅವತಾರ ಪುರುಷರೆಂದು ಪ್ರಚಾರ ಮಾಡುತ್ತಿದ್ದಾರೆ.</p>
<p>ಸ್ವಾಮಿಾಜಿ: ಅವರಿಷ್ಟಬಂದಂತೆ ಮಾಡಲಿಅವರು ತಾವು ಹೇಗೆ ಅವರನ್ನು ಅರ್ಥಮಾಡಿಕೊಂಡಿದ್ದಾರೊ ಹಾಗೆ ಪ್ರಚಾರ ಮಾಡುತ್ತಿದ್ದಾರೆ. ನೀನೂ ಅವರನ್ನು ಅರ್ಥಮಾಡಿಕೊಂಡಿದ್ದಲ್ಲಿ ಹಾಗೆಯೇ ಹೋಗಿ ಅವರಂತೆಯೇ ಮಾಡಬಹುದು.</p>
<p>ಶಿಷ್ಯ : ನನಗೆ ನಿಮ್ಮನ್ನೆ ಅರ್ಥಮಾಡಿಕೊಳ್ಳಲಾಗುತ್ತಿಲ್ಲ. ಇನ್ನು ಶ್ರೀರಾಮಕೃಷ್ಣರ ಮಾತೇಕೆ? ನಿಮ್ಮ ಕೃಪೆ ಕಿಂಚಿತ್ತಾದರೂ ನನ್ನ ಮೇಲೆ ಬಿದ್ದರೆ ಈ ಜನ್ಮದಲ್ಲಿ ನಾನು ಧನ್ಯನೆಂದು ಭಾವಿಸುವೆ.</p>

<!-- 349-8/0157-->
<p>೮೮.</p>
<p>ಅಧ್ಯಾಯ ೨೪* ಸ್ಥಳ: ಬೇಲೂರು ಮಠವನ್ನು ಕಟ್ಟುತ್ತಿದ್ದಾಗ, ವರ್ಷ: ಕ್ರಿ.ಶ. ೧೮೯೮. ಶಿಷ್ಯ : ಬ್ರಹ್ಮನು ಏಕಮಾತ್ರ ಸತ್ಯವಾಗಿದ್ದರೆ ಪ್ರಪಂಚದಲ್ಲೇಕೆ ಇಷ್ಟೊಂದು ಭಿನ್ನತೆಗಳಿವೆ. - ಸ್ವಾಮಿಾಜಿ: ಬಾಹ್ಯ ವಸ್ತುಗಳನ್ನು ನೋಡಿ ಈ ಪ್ರಶ್ನೆಯನ್ನು ಹಾಕುತ್ತಿದ್ದೀ ಯಲ್ಲವೆ ? ಬಾಹ್ಯರೂಪದಲ್ಲಿ ವಸ್ತುಗಳನ್ನು ವಿಚಾರ ಮತ್ತು ಕಾರಣಗಳ ದೃಷ್ಟಿಯಿಂದ ವಿಮರ್ಶಿಸಿದರೆ ಕ್ರಮೇಣ ಪೂರ್ಣತ್ವದ ಕಡೆ ಬರುತ್ತೇವೆ. ನೀನು ಆ ಪೂರ್ಣತ್ವದಲ್ಲಿ ಲಯವಾಗಿ ಹೋಗಿದ್ದರೆ ಈ ಭಿನ್ನತೆ ನಿನಗೆ ಹೇಗೆ ಕಾಣಲು ಸಾಧ್ಯ? - ಶಿಷ್ಯ : ನಿಜ, ನಾನು ಪೂರ್ಣತ್ವದೊಂದಿಗೆ ಐಕ್ಯನಾಗಿದ್ದರೆ 'ಏಕೆ?' ಎನ್ನುವ ಪ್ರಶ್ನೆಯನ್ನು ಎತ್ತಲು ಹೇಗೆ ಸಾಧ್ಯವಾಗುತ್ತಿತ್ತು? ನಾನು ಈಗ ಆ ಭಿನ್ನತೆಯನ್ನು ನೋಡಿ ಅದನ್ನು ಒಪ್ಪಿಕೊಂಡು ಪ್ರಶ್ನೆಯನ್ನು ಕೇಳುತ್ತಿದ್ದೇನಲ್ಲ.</p>
<p>ಸ್ವಾಮಿಾಜಿ: ಸರಿ, ಏಕತ್ವವನ್ನು ಈ ಬಾಹ್ಯರೂಪದ ಭಿನ್ನ ದೃಷ್ಟಿಯಿಂದ ನೋಡುವುದನ್ನು, ಶಾಸ್ತ್ರಗಳು ವ್ಯತಿರೇಕೀಕರಣ ಅಥವಾ ಆರೋಪ ಎನ್ನುತ್ತವೆ. ಎಂದರೆ ಯಾವುದನ್ನಾದರೂ ಅದು ಇಲ್ಲದೆ ಇದ್ದರೂ ಇದೆ ಎಂದು ಭಾವಿಸಿ ನಂತರ ವಿಮರ್ಶೆ ಮಾಡಿ ಅದೂ ಇಲ್ಲವೆಂದು ಹೇಳುವುದು. ನೀನು ಮಾಡುತ್ತಿರುವುದು ಯಾವುದೋ ಒಂದನ್ನು ಸತ್ಯವಲ್ಲದಿದ್ದರೂ ಸತ್ಯವೆಂದು ಭಾವಿಸಿ ಅನಂತರ ಸತ್ಯಕ್ಕೆ ಬರುವ ಮಾರ್ಗವನ್ನು ಕೇಳುತ್ತಿದ್ದೀಯೆ ಅಲ್ಲವೆ?</p>
<p>ಶಿಷ್ಯ : ನನ್ನ ಮನಸ್ಸಿಗೆ ನಾನೀಗ ನೋಡುತ್ತಿರುವುದೆಲ್ಲಾ ನಿಜವೆಂದು ಅನ್ನಿಸುತ್ತದೆ. ಆದಕಾರಣ ಅದು ಸತ್ಯವೆಂದು ಹೇಳುವೆ. ಇದಕ್ಕೆ ವಿರುದ್ಧವಾಗಿರುವುದು ನಿಜವಲ್ಲವೆಂದೂ ಅನ್ನಿಸುತ್ತದೆ.</p>
<p>ಸ್ವಾಮಿಾಜಿ: ಆದರೆ ವೇದಗಳು 'ಏಕಮೇವಾದ್ವಿತೀಯ' ಎನ್ನುತ್ತವೆ. ಸತ್ಯವಾಗಿ ಒಂದೇ ಇದ್ದಿದ್ದರೆ - ಬ್ರಹ್ಮನು ಮಾತ್ರ ಇದ್ದಿದ್ದರೆ - ನಿನ್ನ ಭಿನ್ನಭಾವ ತಪ್ಪು, ನೀನು ವೇದಗಳನ್ನು ನಂಬುವೆ, ಅಲ್ಲವೆ?</p>
<p>ಶಿಷ್ಯ : ಓ, ಖಂಡಿತವಾಗಿ, ನನಗೇನೊ ವೇದಗಳೇ ಪರಮಶ್ರೇಷ್ಠ ಪ್ರಮಾಣಗಳು. ಆದರೆ ವಾಗ್ವಾದ ಮಾಡುವಾಗ ಅದನ್ನು ಒಪ್ಪಿಕೊಳ್ಳದಿದ್ದಲ್ಲಿ ಇತರ ಕಾರಣಗಳನ್ನು ಕೊಟ್ಟಾದರೂ ಅದನ್ನು ಖಂಡಿಸಬೇಕು.</p>
<p>ಸ್ವಾಮಾಜಿ: ಅದೂ ಕೂಡ ಆಗಬಹುದು. ನೋಡು ಮಗು, ಒಂದು ದಿನ ನೀನು ಈ ಭೇದಗಳೆಲ್ಲಾ ಮಾಯವಾಗುವುದನ್ನು ನೋಡುವೆ. ಅದನ್ನು ನಾವು ನೋಡಲಿಕ್ಕೆ ಕೂಡ ಆಗುವುದಿಲ್ಲ. ನನ್ನೀ ಜೀವನದಲ್ಲೇ ನಾನು ಅಂತಹ ಸ್ಥಿತಿಯನ್ನು ಅನುಭವಿಸಿರುವೆ.</p>
<p>*<span class="en"> C.W, Vol. V, P. 390 .</span></p>

<!-- 349-8/0158-->
<p>ಶಿಷ್ಯ : ನಿಮಗೆ ಯಾವಾಗ ಹಾಗೆ ಆಗಿತ್ತು?</p>
<p>ಸ್ವಾಮಿಾಜಿ: ಒಂದು ದಿನ ದಕ್ಷಿಣೇಶ್ವರದ ದೇವಾಲಯದ ತೋಟದಲ್ಲಿ ಶ್ರೀರಾಮಕೃಷ್ಣರು ನನ್ನ ಎದೆಯನ್ನು ಮುಟ್ಟಿದರು. ಮೊದಲು ಮನೆ, ಕೊಠಡಿ, ಬಾಗಿಲು, ಕಿಟಕಿ, ವರಾಂಡ, ಗಿಡ, ಸೂರ - ಚಂದ್ರ ಎಲ್ಲವೂ ಚೂರು ಚೂರಾಗಿ ಒಡೆದು ಅಣುಮಾತ್ರವಾಗಿ ಹಾರಿಹೋಗಿ ಕೊನೆಗೆ ಆಕಾಶದಲ್ಲಿ ಲೀನವಾದುದನ್ನು ನಾನು ನೋಡಿದೆ. ಕ್ರಮೇಣ ಆಕಾಶವೂ ಮಾಯವಾಯಿತು. ನಂತರ ನನ್ನ ಚೇತನದ ಭಾವವೂ ಹೊರಟುಹೋಯಿತು. ಆಮೇಲೆ ನನಗೇನಾಯಿತೆಂಬ ಅರಿವಿಲ್ಲ. ನನಗೆ ಮೊದಲು ತುಂಬಾ ಹೆದರಿಕೆಯಾಯಿತು. ಆ ಸಿ ತಿಯಿಂದ ಕೆಳಗಿಳಿದು ಬಂದಮೇಲೆ ಪುನಃ ಮೊದಲಿನಂತೆ ಮನೆ, ಕಿಟಕಿ, ಬಾಗಿಲು, ವರಾಂಡ ಮುಂತಾದ್ದೆಲ್ಲವನ್ನೂ ನೋಡತೊಡಗಿದೆ. ಮತ್ತೊಮ್ಮೆ ಅಮೆರಿಕಾ ದೇಶದಲ್ಲಿ ಒಂದು ಸರೋವರದ ಪಕ್ಕದಲ್ಲಿ ನನಗೆ ಪುನಃ ಅದೇ ಅನುಭವವಾಯಿತು.</p>
<p>ಶಿಷ್ಯ : ಆ ಸ್ಥಿತಿಯನ್ನು ಕೂಡ ಮೆದುಳಿನ ನರಗಳ ದುರ್ಬಲತೆಯಿಂದಾದುದೆಂದು ಹೇಳಲಾಗುವುದಿಲ್ಲವೆ ? ಅಂತಹ ಸ್ಥಿತಿಯನ್ನು ಪಡೆದುದರಿಂದ ಯಾವ ಆನಂದವುಂಟಾಗುವುದೋ ನನಗರ್ಥವಾಗುವುದಿಲ್ಲ.</p>
<p>ಸ್ವಾಮಿಜಿ: ಮಿದುಳಿನ ಅವ್ಯವಸ್ಥೆ ! ಅದು ಯಾವ ಖಾಯಿಲೆಯೂ ಉಲ್ಬಣವಾಗಿ ಅದರಿಂದ ಭ್ರಮೆಯುಂಟಾಗಿ ಬಂದುದಲ್ಲ. ಕುಡಿತದ ಅಮಲೇರಿ ಬಂದುದಲ್ಲ. ವಿಲಕ್ಷಣವಾದ ಪ್ರಾಣಾಯಾಮದ ಅಭ್ಯಾಸಗಳಿಂದುಂಟಾದ ಕಣ್ಣು ಕಟ್ಟಿನಿಂದಲೂ ಬಂದುದಲ್ಲ - ಕೇವಲ ಒಬ್ಬ ಆರೋಗ್ಯವಂತನಾದ, ದೃಢಕಾಯನಾದ, ಬುದ್ದಿ ನೆಟ್ಟಗಿರುವ ಮನುಷ್ಯನಿಗೆ ಈ ಸ್ಥಿತಿಯುಂಟಾದರೆ, ಅದನ್ನು ಹೇಗೆ ಮಿದುಳಿನ ಅವ್ಯವಸ್ಥೆಯಿಂದ ಉಂಟಾದುದೆಂದು ಹೇಳುವೆ? ವೇದಗಳಲ್ಲೂ ಇದೇ ಭಾವವನ್ನು ವಿವರಿಸಿದೆ. ಹಿಂದಿನ ಕಾಲದ ದೇವರ ಸಾಕ್ಷಾತ್ಕಾರ ಪಡೆದ ಋಷಿಗಳ, ಆಚಾರ್ಯರುಗಳ ಹೇಳಿಕೆಗೂ ಸರಿಹೊಂದುತ್ತದೆ. ನನ್ನನ್ನು ಒಬ್ಬ ಮಿದುಳು ಕೆಟ್ಟಿರುವ ಮನುಷ್ಯನೆಂದು ಹೇಳುವೆಯೇನು? (ನಗುತ್ತಾರೆ)</p>
<p>ಶಿಷ್ಯ : ಇಲ್ಲ, ಇಲ್ಲ, ನಾನು ಅದನ್ನು ಈ ಉದ್ದೇಶದಿಂದ ಹೇಳಲಿಲ್ಲ - ಶಾಸ್ತ್ರಗಳಲ್ಲಿ ಇಂತಹ ನೂರಾರು ಏಕತ್ವದ ಸಾಕ್ಷಾತ್ಕಾರ ನಿದರ್ಶನಗಳನ್ನು ಕಾಣಬಹುದು. ಅಂಗೈ ಮೇಲಿನ ನೆಲ್ಲಿಕಾಯಂತೆ ನೀವು ಅದನ್ನು ಸಾಕ್ಷಾತ್ಕರಿಸಿ ಕೊಂಡಿರುವಿರಿ. ಇದು ನಿಮ್ಮ ಜೀವನದಲ್ಲೇ ಸ್ವಂತ ಅನುಭವವಾಗಿದೆ. ಇತರ ಶಾಸ್ತ್ರಗಳು ವೇದದಲ್ಲಿ ಹೇಳಿರುವುದಕ್ಕೆ ಸಂಪೂರ್ಣ ಹೊಂದಾಣಿಕೆ ಇದೆ - ಅಂದ ಮೇಲೆ ಇದು ಸುಳ್ಳೆಂದು ಹೇಳಲು ನನಗಾವ ಧೈರ್ಯ? ಶ್ರೀಶಂಕರಾಚಾದ್ಯರೂ ಈ ಸ್ಥಿತಿಯನ್ನು ಸಾಕ್ಷಾತ್ಕರಿಸಿಕೊಂಡ ಮೇಲೆ, ಭೂಮಂಡಲವೆಲ್ಲಾ ಎಲ್ಲಿಗೆ ಹೋಯಿತು? ಎನ್ನುತ್ತಾರೆ.</p>
<p>ಸ್ವಾಮಿಾಜಿ: ಇದನ್ನು ತಿಳಿ - ಇದೇ, ಈ ಏಕತ್ವದ ಜ್ಞಾನವೇ, ಶಾಸ್ತ್ರಗಳು ಹೇಳುವ ಬ್ರಹ್ಮಸಾಕ್ಷಾತ್ಕಾರ. ಅದನ್ನು ತಿಳಿಯುವುದರಿಂದ ಅಂಜಿಕೆಯಿಂದ ಪಾರಾಗುವೆವು, ಹುಟ್ಟು ಸಾವುಗಳ ಸಂಕೋಲೆಯಿಂದ ಶಾಶ್ವತವಾಗಿ ಬಿಡುಗಡೆ ಹೊಂದುವ ವು.</p>

<!-- 349-8/0159-->

<p>ಈ ಪರಮಾನಂದದ ಸಾಕ್ಷಾತ್ಕಾರವಾದ ಮೇಲೆ ಈ ಪ್ರಪಂಚದ ದುಃಖ ಸುಖಗಳು ತೃಣಮಾತ್ರವೂ ತಾಕುವುದಿಲ್ಲ. 'ಕ್ಷುದ್ರ ಕಾಮ ಕಾಂಚನದ ಬಂಧನದಲ್ಲಿ ಮುಳುಗಿರುವ ಜನರಿಗೆ ಈ ಬ್ರಹ್ಮಾನಂದವನ್ನು ಸವಿಯಲಾಗುವುದಿಲ್ಲ.' - ಶಿಷ್ಯ : ಇದು ಹೀಗಿದ್ದ ಪಕ್ಷಕ್ಕೆ, ಆ ಪರಬ್ರಹ್ಮನ ಅಂಶವೇ ನಮ್ಮಲ್ಲೂ ಇದ್ದ ಪಕ್ಷಕ್ಕೆ ನಾವೇಕೆ ಆ ಆನಂದವನ್ನು ಪಡೆಯಲು ಹೋರಾಡುವುದಿಲ್ಲ ? ನಾವೇಕೆ ಈ ಕ್ಷುದ್ರ ಕಾಮಿನಿ ಕಾಂಚನದ ಬಲೆಗೆ ಮೋಹಗೊಂಡು ಮೃತ್ಯುವಿನ ದವಡೆಗೆ ಪುನಃ ಪುನಃ ಓಡಿಹೋಗಿ ಬೀಳುತ್ತೇವೆ? - ಸ್ವಾಮಿಜಿ: ನೀನೀಗ ಹೇಳುತ್ತಿರುವುದು ಮನುಷ್ಯನು ಆ ಸಚ್ಚಿದಾನಂದದ ಸವಿಗೆ ಆಸೆಪಡುತ್ತಿಲ್ಲ ಎಂದು ಗಾಢವಾಗಿ ಯೋಚಿಸು. ಯಾರಾದರಾಗಲಿ, ಅವನೇನನ್ನು ಮಾಡುತ್ತಿದ್ದಾನೆಯೋ ಅದನ್ನು ಸಚ್ಚಿದಾನಂದವನ್ನು ಪಡೆಯುವ ಆಸೆಯಿಂದಲೇ ಮಾಡುತ್ತಿದ್ದಾನೆಂದು ನಿನಗೆ ತಿಳಿಯುವುದು. ಆದರೆ ಎಲ್ಲರೂ ಅದನ್ನು ಅರಿತು ಮಾಡುತ್ತಿಲ್ಲ. ಅದಕ್ಕೇ ಅದನ್ನು ಅರ್ಥಮಾಡಿಕೊಳ್ಳಲಾರರು. ಬ್ರಹ್ಮನಿಂದ ಹಿಡಿದು ಹುಲ್ಲುಕಡ್ಡಿಯವರೆಗೆ ಎಲ್ಲದರಲ್ಲೂ ಸಚ್ಚಿದಾನಂದವು ಪೂರ್ಣವಾಗಿ ಇದ್ದೇ ಇದೆ. ನೀನೂ ಕೂಡ ಆ ಅಖಂಡ ಬ್ರಹ್ಮ, ನೀನು ನಿಜವಾಗಿಯೂ ಪ್ರಮಾಣವಾಗಿ ಹೀಗೆಂದು ತಿಳಿದುಕೊಂಡಲ್ಲಿ, ಈ ಕ್ಷಣದಲ್ಲಿಯೇ ಅದನ್ನು ಸಾಕ್ಷಾತ್ಕರಿಸಿಕೊಳ್ಳಬಹುದು. ಕೇವಲ ಸ್ಪಷ್ಟವಾದ ಅನುಭವ ಬೇಕಾಗಿದೆ. ನಿನ್ನ ಸತಿಸುತರಿಗಾಗಿ ಇಷ್ಟೊಂದು ಕಷ್ಟಪಟ್ಟು ಕೆಲಸ . ಮಾಡುತ್ತಿರುವುದು ಕೂಡ ಅಂತ್ಯದಲ್ಲಿ ಆ ಸಚ್ಚಿದಾನಂದ ಬ್ರಹ್ಮನನ್ನು ಪಡೆಯುವುದಕ್ಕಾಗಿಯೆ. ಬಾರಿಬಾರಿಗೂ ಮಾಯೆಯ ಜಟಿಲ ತೊಡಕಿನಲ್ಲಿ ಸಿಕ್ಕಿ ದುಃಖ ಕೋಟಲೆಗಳ ಪೆಟ್ಟನ್ನು ತಿಂದಾಗ ತನ್ನಷ್ಟಕ್ಕೆ ತಾನೇ ಮನಸ್ಸು ತನ್ನ ನಿಜ ಸ್ವರೂಪವಾದ ಆತ್ಮನ ಕಡೆ ತಿರುಗುತ್ತದೆ. ನಮ್ಮ ಹೃದಯದಲ್ಲಿರುವ ಈ ಸಚ್ಚಿದಾನಂದವನ್ನು ಪಡೆಯುವ ಆಸೆ ಇರುವುದರಿಂದಲೇ ಮಾನವನು ಒಂದಾದಮೇಲೊಂದು ಪೆಟ್ಟನ್ನು ತಿಂದು ತನ್ನ ಕಣ್ಣನ್ನು ಅಂತರಂಗದ ಕಡೆ ತಿರುಗಿಸುವನು. ಪ್ರತಿಯೊಬ್ಬರಿಗೂ ತಪ್ಪದೆ ಒಂದಲ್ಲ ಒಂದು ಸಾರಿ ಈ ಸ್ಥಿತಿ ಬಂದೇ ಬರುವುದು. ಆಗ ಅವನು ಇದನ್ನು ಮಾಡುವನು. ಒಬ್ಬನಿಗೆ ಈ ಜನ್ಮದಲ್ಲೇ ಬರಬಹುದು. ಇನ್ನೊಬ್ಬನಿಗೆ ಸಾವಿರಾರು ಜನ್ಮಗಳಾದನಂತರ ಬರಬಹುದು. - ಶಿಷ್ಯ : ಎಲ್ಲವೂ ಗುರು ಮತ್ತು ಭಗವಂತನ ಕೃಪಾದೃಷ್ಟಿಯ ಮೇಲೆ ನಿಂತಿದೆ.</p>
<p>ಸ್ವಾಮಾಜಿ: ಭಗವಂತನ ಕೃಪೆಯೆಂಬ ಗಾಳಿ ನಿರಂತರವಾಗಿ ಬೀಸುತ್ತಿದೆ. ನೀನು ನಿನ್ನ ಹಾಯಿಪಟವನ್ನು ಎತ್ತಿ ಕಟ್ಟಿರುವೆಯಾ? ನೀನು ಯಾವ ಕೆಲಸವನ್ನು ಮಾಡಬೇಕಾದರೂ ಅದನ್ನು ಹತ್ತೂರ್ವಕವಾಗಿ ಮಾಡು. ಹಗಲು ರಾತ್ರಿ ನಾನು ಅಖಂಡ ಸಚ್ಚಿದಾನಂದ ಪರಬ್ರಹ್ಮನ ಅಂಶ; ನನಗಾವ ಹೆದರಿಕೆ, ಕಳವಳ ? ಈ ದೇಹ, ಮನಸ್ಸು, ಬುದ್ದಿ ಎಲ್ಲಾ ಕ್ಷಣಿಕ, ಇವೆಲ್ಲವನ್ನೂ ಮೀರಿದುದು ನನ್ನ ಆತ್ಮ' ಎಂದು ಯೋಚಿಸು.</p>

<!-- 349-8/0160-->
<p>- ಶಿಷ್ಯ : ಈ ಬಗೆಯ ಆಲೋಚನೆಗಳು ಒಮ್ಮೊಮ್ಮೆ ಬರುತ್ತವೆ. ಆದರೆ ತಕ್ಷಣ ಮಾಯವಾಗಿ ಏನೇನೋ ಕೆಲಸಕ್ಕೆ ಬಾರದ ಅರ್ಥವಿಲ್ಲದ ಯೋಚನೆಗಳು ಬರುತ್ತವೆ.</p>
<p>ಸ್ವಾಮಿಾಜಿ: ಪ್ರಾರಂಭದಲ್ಲಿ ಹೀಗೆ ಆಗುತ್ತದೆ. ಆದರೆ ಕ್ರಮೇಣ ನೀನು ಇದನ್ನು ಮಾರಿಹೋಗುವೆ, ಆದರೆ ಮೊದಲಿನಿಂದಲೂ ಮನಸ್ಸಿನಲ್ಲಿ ಅದರ ಆಸೆ ತೀವ್ರವಾಗಿರಬೇಕು. ಯಾವಾಗಲೂ ಹೀಗೆ ಯೋಚಿಸು: 'ನಾನು ನಿತ್ಯ ಪವಿತ್ರ, ನಿತ್ಯಜ್ಞಾನಿ, ನಿತ್ಯಮುಕ್ಕ, ನಾನು ಕೆಡುಕನ್ನು ಮಾಡಲು ಹೇಗೆ ಸಾಧ್ಯ? ಸಾಮಾನ್ಯ ಜನರಂತೆ ಕ್ಷುದ್ರ ಕಾಮಿನಿ ಕಾಂಚನದ ಮೋಹಕ್ಕೆ ನಾನೆಲ್ಲಾದರೂ ಸಿಕ್ಕಿಬೀಳುವೆನೆ ?' ನಿನ್ನ ಮನಸ್ಸನ್ನು ಈ ಬಗೆಯ ಆಲೋಚನೆಗಳಿಂದ ದೃಢಪಡಿಸು. ಇದರಿಂದ ಖಂಡಿತ ಒಳ್ಳೆಯದಾಗುವುದು.</p>
<p>ಶಿಷ್ಯ : ಯಾವಾಗಲಾದರೊಮ್ಮೆ ದೃಢ ಮನಸ್ಸು ಬರುವುದು. ಆದರೆ ಪುನಃ ನಾನು ಆ ಉಪನ್ಯಾಯಾಧಿಪತಿಯ ಪರೀಕ್ಷೆಗೆ ಕುಳಿತುಕೊಂಡರೆ ಎಂದು ಯೋಚಿಸಿದಾಗ ನನಗೆ ಐಶ್ವರ್ಯ, ಹೆಸರು, ಕೀರ್ತಿ ಎಲ್ಲ ಬಂದು ನಾನು ಸುಖವಾಗಿ ಬದುಕುತ್ತೇನೆ ಅನ್ನಿಸುತ್ತದೆ.</p>
<p>ಸ್ವಾಮಿಜಿ: ನಿನಗೆ ಈ ರೀತಿ ಯೋಚನೆಗಳು ಬಂದಾಗಲೆಲ್ಲ ನಿತ್ಯಾನಿತ್ಯ ವಸ್ತುವಿವೇಕ ಜ್ಞಾನದ ವಿಚಾರ ಮಾಡು. ನೀನು ವೇದಾಂತವನ್ನು ಓದಿಲ್ಲವೆ ? ನೀನು ನಿದ್ರಿಸುತ್ತಿರುವಾಗಲೂ ವಿಚಾರದ ಖಡ್ಗವು ನಿನ್ನ ಶಿರದ ಮೇಲಿರಲಿ. ಆಗ ನಿನ್ನ ಸಪದಲಿ ಯೂ ದುರಾಶೆ ನಿನ ಹತಿರ ಸುಳಿಯಲಾರದು. ಈ ಬಗೆಯ ಶಕಿ ಯನು. ನೀನು ವೃದ್ಧಿ ಪಡಿಸಿಕೊಂಡರೆ ತ್ಯಾಗ ಬುದ್ದಿ ಕ್ರಮೇಣ ನಿನಗೆ ಬರುವುದು. ಆಗ ಸ್ವರ್ಗದ್ವಾರ 'ನಿನಗಾಗಿ ತೆರೆಯುವುದನ್ನು ನೋಡುವೆ.</p>
<p>- ಶಿಷ್ಯ : ಅದು ಹೀಗಿದ್ದ ಪಕ್ಷಕ್ಕೆ ಏಕೆ ಭಕ್ತಿ ಗ್ರಂಥಗಳು ಅತಿ ತ್ಯಾಗ ಬುದ್ದಿಯು ಮೃದು ಸ್ವಭಾವವನ್ನೇ ನಿರ್ಮೂಲ ಮಾಡುತ್ತದೆ ಎಂದು ಹೇಳುತ್ತವೆ?</p>
<p>ಸ್ವಾಮಾಜಿ: ಈ ರೀತಿ ಹೇಳುವ ಪುಸ್ತಕಗಳನ್ನು ಬಿಸಾಡು ! ತ್ಯಾಗವಿಲ್ಲದೆ, ವಿಷಯ ಸುಖಗಳಲ್ಲಿ ಜುಗುಪ್ಪೆಯಿಲ್ಲದೆ, ಕಾಮ ಕಾಂಚನ ಹೇಸಿಗೆ ಸಮಾನವೆಂದು ಭಾವಿಸದೆ ಇದ್ದರೆ ನ ಸಿದ್ಧತಿ ಬ್ರಹ್ಮಶತಾಂತರೇಪಿ' - ನೂರಾರು ಕಲ್ಪಗಳಲ್ಲಿಯೂ ಮುಕ್ತಿ ಪಡೆಯಲಾರರು. ಭಗವನ್ನಾಮಸ್ಮರಣೆ, ಧ್ಯಾನ, ಪೂಜೆ, ಹೋಮಾಗ್ನಿಯಲ್ಲಿ ತರ್ಪಣ ಕೊಡುವುದು ಇವೆಲ್ಲ ತ್ಯಾಗ ಬುದ್ದಿಯನ್ನು ಹೊಂದುವುದಕ್ಕೆ, ಯಾರಿಗೆ ಈ ತ್ಯಾಗ ಭಾವನೆಯಿಲ್ಲವೊ ಅವರ ಸ್ಥಿತಿಯು ಲಂಗರು ಹಾಕಿರುವ ದೋಣಿಯನ್ನು ಹುಟ್ಟು ಹಾಕಲೆತ್ನಿಸುತ್ತಿರುವ ಮನುಷ್ಯನಂತಾಗುತ್ತದೆ. 'ನ ಪ್ರಜಯಾ ಧನೇನ ತ್ಯಾಗೇನೈಕೇ ಅಮೃತತ್ವಮಾನುಶುಃ' - ಸಂತತಿಯಿಂದಲ್ಲ, ಐಶ್ವರ್ಯದಿಂದಲ್ಲ, ಕೇವಲ ತ್ಯಾಗದಿಂದ ಮಾತ್ರ ಕೆಲವರು ಅಮರತ್ವವನ್ನೈದಿದರು.</p>
<p>ಶಿಷ್ಯ : ಕೇವಲ ಕಾಮಕಾಂಚನ ತ್ಯಾಗ ಮಾಡಿಬಿಟ್ಟರೆ ಎಲ್ಲವೂ ಮುಗಿದಂತಾಗುತ್ತದೆಯೇ?</p>

<!-- 349-8/0161-->

<p>ಸ್ವಾಮಿಾಜಿ: ಅವೆರಡನ್ನೂ ತ್ಯಜಿಸಿದ ಮೇಲೂ ಹಾದಿಯಲ್ಲಿ ಇತರ ಆತಂಕಗಳಿವೆ. ಉದಾಹರಣೆಗೆ ಹೆಸರು ಕೀರ್ತಿಗಳ ಆಸೆ, ಅಪೂರ್ವವಾದ ಶಕ್ತಿಯುಳ್ಳ ಕೆಲವರು ಹೊರತು ಮಿಕ್ಕವರು ಈ ಮಟ್ಟದಲ್ಲಿ ತಮ್ಮನ್ನು ಹಿಡಿತದಲ್ಲಿಟ್ಟುಕೊಳ್ಳಲು ಅಸಾಧ್ಯ. ಜನರು ಅವರ ಮೇಲೆ ಗೌರವದ ಮಳೆ ಸುರಿಸುವರು - ಮಟ್ಟಿಲು ಮೆಟ್ಟಿಲಾಗಿ ಇತರ ಭೋಗಲಾಲಸೆಗಳೂ ಕಾಲಿಡುವುವು. ಇದರ ಫಲವಾಗಿ ಮುಕ್ಕಾಲುಪಾಲು ಮಂದಿ ತ್ಯಾಗಿಗಳೆಲ್ಲಾ ತಮ್ಮ ಮುಂದಿನ ಪ್ರಗತಿಗೆ ಧಕ್ಕೆ ತಂದುಕೊಂಡಿರುವರು. ಈ ಮಠ ಮುಂತಾದುವುಗಳನ್ನು ಸ್ಥಾಪಿಸಿದುದರಿಂದ ನಾನೇ ಪುನಃ ಬರಬೇಕಾಗುವುದೊ ಏನೋ ಯಾರಿಗೆ ಗೊತ್ತು ! ಶಿಷ್ಯ : ನೀವೇ ಈ ರೀತಿ ಮಾತನಾಡಿದರೆ ನಮ್ಮ ಸ್ಥಿತಿ ಮುಗಿದಂತೆಯೇ !</p>
<p>ಸ್ವಾಮಾಜಿ: ಅಂಜಿಕೆಯೇನು? ಧೈಯ್ಯದಿಂದಿರು. ಧೈಯ್ಯದಿಂದಿರು, ನೀನು ನಾಗಮಹಾಶಯರನ್ನು ನೋಡಿರುವೆಯಲ್ಲವೆ? ಗೃಹಸ್ಥ ಜೀವನದ ಮಧ್ಯೆ ಇದ್ದರೂ ಕೂಡ ಅವರು ಸಂನ್ಯಾಸಿಗಳನ್ನು ಮಾರಿಸಿರುವರು. ಇದು ಅತಿ ವಿರಳ, ನಾನು ಇವರಂತಹ ಮನುಷ್ಯರನ್ನು ನೋಡೇ ಇಲ್ಲ. ಯಾರಾದರೂ ಗೃಹಸ್ಥರಾಗಬೇಕೆಂದು ಇಚ್ಚಿಸಿದರೆ ಅವರು ನಾಗಮಹಾಶಯರಂತಿರಲಿ, ಪೂರ್ವಬಂಗಾಳದ ಆಧ್ಯಾತ್ಮಿಕ ಆಗಸದಲ್ಲಿ ಥಳಥಳಿಸುತ್ತಿರುವ ಜ್ಯೋತಿರ್ಮಯ ಪ್ರದೀಪದಂತಿರುವರು. ಆ ಭಾಗದಲ್ಲಿ ವಾಸಿಸುವ ಜನರಿಗೆ ಅವರ ದರ್ಶನ ಮಾಡಲು ಹೇಳು. ಅದರಿಂದ ಅವರಿಗೆ ಶುಭವಾಗುವುದು. - ಶಿಷ್ಯ : ಶ್ರೀರಾಮಕೃಷ್ಣ ದೇವರ ಲೀಲಾನಾಟಕದಲ್ಲಿ ನಾಗಮಹಾಶಯರು ನಮ್ರತೆಯ ಅವತಾರವೆಂಬಂತಿದ್ದರೆಂದು ಹೇಳುವರು.</p>
<p>ಸ್ವಾಮಿಜಿ: ಖಂಡಿತವಾಗಿ, ಅದರಲ್ಲಿ ಕಿಂಚಿತ್ತೂ ಅನುಮಾನವಿಲ್ಲ. ಒಮ್ಮೆ ಅವರನ್ನು ಹೋಗಿ ನೋಡಬೇಕೆನ್ನಿಸಿದೆ. ನೀನೂ ನನ್ನೊಡನೆ ಬರುವೆಯಾ? ಮಳೆಯ ನೀರು ಬಂದು ಗದ್ದೆಯಲ್ಲೆಲ್ಲಾ ಹಾಯುತ್ತಿರುವುದನ್ನು ನೋಡಬೇಕೆಂದು ಆಸೆಯಾಗಿದೆ. ನೀನು ಅವರಿಗೆ ಬರೆಯುವೆಯಾ? - ಶಿಷ್ಯ : ಖಂಡಿತವಾಗಿ ಬರೆಯುವೆ. ನಿಮ್ಮ ವಿಷಯ ಕೇಳಿದಾಗಲೆಲ್ಲ ಅವರು ಸಂತೋಷದಿಂದ ಉನ್ನತರಾಗುವರು. ಪೂರ್ವಬಂಗಾಳ ತಮ ಪಾದಧೂಳಿಯಿಂದ ಪವಿತ್ರವಾಗುವುದೆಂದು ಹೇಳುವರು.</p>
<p>ಸ್ವಾಮಿಾಜಿ: ನಿನಗೆ ಗೊತ್ತೆ? ಶ್ರೀರಾಮಕೃಷ್ಣರು ನಾಗಮಹಾಶಯರನ್ನು “ಅಗ್ನಿಜ್ವಾಲೆ' ಎನ್ನುತ್ತಿದ್ದರು.</p>
<p>ಶಿಷ್ಯ : ಹೌದು, ಹಾಗೆಂದು ನಾನು ಕೇಳಿರುವೆ.</p>
<p>ಸ್ವಾಮಿಜಿಯವರ ಅಪ್ಪಣೆಯಂತೆ ಶಿಷ್ಯ ಸ್ವಲ್ಪ ಪ್ರಸಾದ ಸ್ವೀಕರಿಸಿ, ಸಂಜೆ ಹೊತ್ತಾಗಿ ಕಲ್ಕತ್ತೆಗೆ ಹಿಂದಿರುಗಿದನು. ಸ್ಫೂರ್ತಿಯುತ ಗುರುಮುಖದಿಂದ ಕೇಳಿದ ''ನಾನು ಮುಕ್ತ, ನಾನು ಮುಕ್ತ” ಎಂಬ ಅಭಯವಾಣಿಯನ್ನೇ ಕುರಿತು ಗಾಢವಾಗಿ ಚಿಂತಿಸುತ್ತಿದ್ದನು.</p>

<!-- 349-8/0162-->
<p>- ಅಧ್ಯಾಯ ೨೫ * ಸ್ಥಳ : ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮. ಶಿಷ್ಯ : ಸ್ವಾಮಿಾಜಿ, ಕಾಮಕಾಂಚನವನ್ನು ಸಂಪೂರ್ಣವಾಗಿ ವರ್ಜಿಸಿದ ಹೊರತು ವ್ಯಕ್ತಿಯು ಆಧ್ಯಾತ್ಮಿಕ ಸಾಧನೆಯಲ್ಲಿ ಬಹುದೂರ ಮುಂದುವರಿಯಲಾರ ಎಂದು ಶ್ರೀರಾಮಕೃಷ್ಣರು ಹೇಳುತ್ತಿದ್ದರು. ಹಾಗಿದ್ದರೆ ಗೃಹಸ್ಥರ ಗತಿಯೇನು? ಅವರ ಮನಸ್ಸು ಈ ಎರಡು ವಸ್ತುಗಳ ಮೇಲೆ ನಿಂತಿದೆ.</p>
<p>ಸ್ವಾಮಿಾಜಿ: ಗೃಹಸ್ಥನಾಗಲಿ ಸಂನ್ಯಾಸಿಯಾಗಲಿ ಕಾಮಕಾಂಚನದ ಮೇಲಿನ ವ್ಯಾಮೋಹ ಸಂಪೂರ್ಣವಾಗಿ ತೊಲಗಿಹೋಗುವವರೆಗೂ ಮನಸ್ಸು ಖಂಡಿತವಾಗಿಯೂ ದೇವರ ಕಡೆ ತಿರುಗುವುದಿಲ್ಲ. ಇದನ್ನು ಖಂಡಿತವಾಗಿ ತಿಳಿ, ಎಲ್ಲಿಯವರೆಗೆ ಮನಸ್ಸು ಇವುಗಳಲ್ಲೇ ಮುಳುಗಿರುತ್ತದೆಯೋ ಅಲ್ಲಿಯವರೆಗೆ ನಿಜವಾದ ಭಕ್ತಿ, ಸ್ಥಿರಚಿತ್ರ ಮತ್ತು ಶ್ರದ್ದೆ ಎಂದಿಗೂ ಬರುವುದಿಲ್ಲ.</p>
<p>ಶಿಷ್ಯ : ಹಾಗಾದರೆ ಗೃಹಸ್ಥರ ಗತಿಯೇನು? ಅವರು ಯಾವ ಮಾರ್ಗವನ್ನನು ಸರಿಸಬೇಕು?</p>
<p>ಸ್ವಾಮಿಾಜಿ: ಸಣ್ಣಪುಟ್ಟ ಆಸೆಗಳನ್ನು ತೃಪ್ತಿಪಡಿಸಿ ಮತ್ತೆ ಅವುಗಳ ತಂಟೆಗೆ ಹೋಗದಿರುವುದು ಮತ್ತು ದೊಡ್ಡ ಆಸೆಗಳನ್ನು ವಿಚಾರದ ಮೂಲಕ ವರ್ಜಿಸುವುದು - ಇದೇ ಸರಿಯಾದ ಮಾರ್ಗ. ತ್ಯಾಗವಿಲ್ಲದೆ ದೇವರ ಸಾಕ್ಷಾತ್ಕಾರ ಎಂದಿಗೂ ಸಾಧ್ಯವಿಲ್ಲ. ಬ್ರಹ್ಮನೇ ಬಂದು ಬೇರೆ ರೀತಿ ಅಪ್ಪಣೆ ಮಾಡಿದರೂ ಅಸಾಧ್ಯ !</p>
<p>- ಶಿಷ್ಯ : ಸಂನ್ಯಾಸಿಯಾದ ಕೂಡಲೇ ಎಲ್ಲಾ ವಸ್ತುಗಳ ಮೇಲಿನ ಮೋಹವೂ ಹೋಗುತ್ತದೆಯೆ?</p>
<p>ಸ್ವಾಮಿಾಜಿ: ಸಂನ್ಯಾಸಿಗಳು ಕಡೆಗೆ ತ್ಯಾಗಜೀವನಕ್ಕಾದರೂ ಸಿದ್ಧತೆ ಮಾಡಿ ಕೊಳ್ಳಲು ಹೆಣಗಾಡುತ್ತಿದ್ದಾರೆ. ಗೃಹಸ್ಥರಾದರೂ ಈ ವಿಚಾರದಲ್ಲಿ ಲಂಗರು ಕಟ್ಟಿದ ದೋಣಿಯನ್ನು ಹುಟ್ಟುಹೊಡೆಯುವವರ ಗುಂಪಿಗೆ ಸೇರಿದವರು. ಭೋಗಲಾಲಸೆಯನ್ನು ಎಂದಿಗಾದರೂ ಶಾಂತಗೊಳಿಸಲು ಸಾಧ್ಯವೆ? ಅದು ನಿರಂತರ ಹೆಚ್ಚುತ್ತಾ ಹೋಗುವುದು.</p>
<p>ಶಿಷ್ಯ : ಹಾಗೇಕೆ? ಬಹುಕಾಲ ವಿಷಯ ಸುಖವನ್ನು ಅನೇಕ ಬಾರಿ ಅನುಭವಿಸಿದ ನಂತರ ಪ್ರಪಂಚದ ಮೇಲೆ ಜುಗುಪ್ಪೆ ಹುಟ್ಟಬಹುದಲ್ಲವೆ?</p>
<p>ಸ್ವಾಮಾಜಿ: ಆದರೆ ಎಷ್ಟು ಮಂದಿಗೆ ಈ ಭಾವನೆ ಬರುವುದು? ಬಹುಕಾಲ ವಿಷಯ ವಸ್ತುಗಳ ಸಂಪರ್ಕದಿಂದ ಮನಸ್ಸು ಕಲುಷಿತವಾಗಿ ಅದರ ಮುದ್ರೆ ಚಿರಮುದ್ರಿತವಾಗುವುದು. ತ್ಯಾಗ, ಸಂಪೂರ್ಣ ತ್ಯಾಗವೇ ಎಲ್ಲಾ ಸಾಕ್ಷಾತ್ಕಾರಗಳ ಮೂಲ ಮಂತ್ರದ ನಿಜವಾದ ರಹಸ್ಯ.</p>
<p>*<span class="en"> C.W, Vol. V, P. 396</span></p>

<!-- 349-8/0163-->

<p>ಶಿಷ್ಯ : ಆದರೆ ಶಾಸ್ತ್ರಗಳಲ್ಲಿ ಈ ಕೆಲವು ನಿಯಮಗಳಿವೆಯಲ್ಲ? 'ಗೃಹೇಷು ಪಂಚೇಂದ್ರಿಯನಿಗ್ರಹಸ್ತಪಃ' - ಹೆಂಡತಿ ಮಕ್ಕಳೊಡನೆ ಇರುವಾಗ ಪಂಚೇಂದ್ರಿಯಗಳನ್ನು ಸಂಯಮ ಮಾಡುವುದೇ ತಪಸ್ಸು, ನಿವೃತ್ತರಾಗಸ್ಯ ಗೃಹಂ ತಪೋವನಂ' - ಯಾರು ಇಂದ್ರಿಯ ನಿಗ್ರಹ ಮಾಡಿರುವರೋ ಅವರಿಗೆ ಸಂಸಾರ ಮಧ್ಯದಲ್ಲಿರುವುದೂ, ಕಾಡಿನಲ್ಲಿ ತಪಸ್ಸನ್ನಾಚರಿಸುವುದೂ ಎರಡೂ ಒಂದೇ. - ಸ್ವಾಮಿಜಿ: ಯಾರು ಸಂಸಾರ ಮಧ್ಯದಲ್ಲಿದ್ದುಕೊಂಡು ಕಾಮಿನಿಕಾಂಚನ ತ್ಯಾಗ ಮಾಡಲು ಸಮರ್ಥರಾಗಿರುವರೋ ಅವರು ನಿಜವಾಗಿಯೂ ಧನ್ಯರು. ಆದರೆ ಎಷ್ಟು ಮಂದಿ ಅದನ್ನು ಮಾಡಬಲ್ಲರು?</p>
<p>ಶಿಷ್ಯ: ಆದರೆ ಸಂನ್ಯಾಸಿಗಳ ವಿಷಯವೇನು? ಅವರು ಸಂಪೂರ್ಣವಾಗಿ ಕಾಮಕಾಂಚನ ತ್ಯಾಗ ಮಾಡಲು ಸಮರ್ಥರಾಗಿರುವರೇ?</p>
<p>ಸ್ವಾಮಿಾಜಿ: ನಾನು ಈಗತಾನೆ ಹೇಳಿದಂತೆ ಸಂನ್ಯಾಸಿಗಳು ತ್ಯಾಗ ಜೀವನ ವನ್ನಪ್ಪಿದ್ದಾರೆ. ಗುರಿಗಾಗಿ ಹೋರಾಡಲು ಅವರು ಆ ರಂಗಕ್ಕೆ ಬಂದಿದ್ದಾರೆ. ಆದರೆ ಗೃಹಸ್ಥರಿಗೆ ಕಾಮಿನಿಕಾಂಚನದಿಂದುಟಾಗುವ ಅಪಾಯ ಪರಿಜ್ಞಾನ ಇನ್ನೂ ಬಂದಿಲ್ಲ. ಆತ್ಮಸಾಕ್ಷಾತ್ಕಾರದ ಸಾಧನೆಗೆ ಕೂಡ ತೊಡಗುವುದಿಲ್ಲ. ಇವುಗಳ ತ್ಯಾಗಕ್ಕಾಗಿ ತಾವು ಹೋರಾಡಬೇಕಾಗುವುದೆಂಬ ಭಾವನೆ ಅವರ ಮನಸ್ಸಿಗೆ ಇನ್ನೂ ಬಂದಿಲ್ಲ.</p>
<p>ಶಿಷ್ಯ : ಆದರೆ ಅದಕ್ಕಾಗಿ ಬಹುಮಂದಿ ಹೆಣಗುತ್ತಿದ್ದಾರೆ.</p>
<p>ಸ್ವಾಮಿಾಜಿ: ಅದು ನಿಜ. ಯಾರು ಆ ರೀತಿ ಮಾಡುತ್ತಿರುವರೋ ಅವರು ಖಂಡಿತವಾಗಿ ಕ್ರಮೇಣ ತ್ಯಜಿಸುವರು. ಅವರ ಕಾಮಿನಿಕಾಂಚನದ ತೀವ್ರ ಮೋಹ ಕ್ರಮೇಣ ಕಡಿಮೆಯಾಗುವುದು. ಆದರೆ ಯಾರು 'ಇಷ್ಟು ಬೇಗ ಬೇಡ; ಕಾಲ ಬಂದಾಗ ಅದನ್ನು ಮಾಡಿದರಾಯಿತು' ಎಂದು ವಿಳಂಬ ಮಾಡುವರೋ ಅಂತಹವರಿಗೂ ಆತ್ಮಸಾಕ್ಷಾತ್ಕಾರಕ್ಕೂ ಬಹು ದೂರ. 'ಈ ಕ್ಷಣ ನನಗೆ ಸತ್ಯ ಸಾಕ್ಷಾತ್ಕಾರವಾಗಬೇಕು. ಈ ಜನ್ಮದಲ್ಲಿ ಆಗಬೇಕು' ಎಂಬುದು ವೀರರ ಮಾತುಗಳು. ಅಂತಹ ವೀರರು ಯಾವ ಗಳಿಗೆಯಲ್ಲಿ ಬೇಕಾದರೂ ತ್ಯಜಿಸಲು ಸಿದ್ಧರಾಗಿರುವರು. ಅಂತಹವರಿಗೆ ಶಾಸ್ತ್ರ ನಿನಗೆ ಯಾವ ಕ್ಷಣ ವೈರಾಗ್ಯವುಂಟಾಗುವುದೋ ಆ ಕ್ಷಣ ಪ್ರಪಂಚವನ್ನು ಪರಿತ್ಯಜಿಸು' ಎನ್ನುವುದು. - ಶಿಷ್ಯ : ಆದರೆ ಶ್ರೀರಾಮಕೃಷ್ಣರು 'ದೇವರನ್ನು ಪ್ರಾರ್ಥಿಸಿದರೆ ಭಗವತೃಪೆಯಿಂದ ಈ ಮೋಹವೆಲ್ಲಾ ಮಾಯವಾಗುವುವು' ಎಂದು ಹೇಳುತ್ತಿದ್ದರಲ್ಲವೇ?</p>
<p>ಸ್ವಾಮಿಜಿ: ಹೌದು, ಅವನ ಕೃಪೆಯಿಂದ ಖಂಡಿತ ಸಾಧ್ಯ. ಆತನ ಕೃಪೆಗೆ ಪಾತ್ರರಾಗಬೇಕಾದರೆ ಮೊದಲು ನಾವೂ ಪವಿತ್ರರಾಗಬೇಕು. ಮನೋವಾಕ್ಯಾಯವಾಗಿ ಪವಿತ್ರರಾಗಿದ್ದರೆ ಮಾತ್ರ ಆತನ ಕೃಪಾಕಟಾಕ್ಷ ನಮ್ಮ ಮೇಲೆ ಬೀಳುವುದು.</p>

<!-- 349-8/0164-->
<p>ಶಿಷ್ಯ : ಆದರೆ ಯಾರು ಮನೋವಾಕ್ಯಾಯವಾಗಿ ತನ್ನ ಮನಸ್ಸನ್ನು ನಿಗ್ರಹ ಮಾಡುವನೋ ಅವನಿಗೆ ದೇವರ ಕೃಪೆಯ ಆವಶ್ಯಕತೆ ಏನಿದೆ? ಕೇವಲ ತನ್ನ ಸಾಧನೆಯಿಂದಲೇ ಅವನು ಆಧ್ಯಾತ್ಮಿಕ ಪ್ರಗತಿ ಹೊಂದಬಹುದು.</p>
<p>ಸ್ವಾಮಾಜಿ: ಯಾರು ಹೃತೂರ್ವಕವಾಗಿ ತನ್ನೆಡೆಗೆ ಬರಲು ಹೋರಾಡು ತಿರುವನೋ ಅವನ ಮೇಲೆ ದೇವರು ಅಪಾರ ಕರುಣೆ ಬೀರುವನು. ನೀನು ಸೋಮಾರಿಯಾಗಿ ಏನನ್ನೂ ಮಾಡದೇ ಇದ್ದರೆ ಅವನು ಎಂದಿಗೂ ಬರುವುದಿಲ್ಲವೆಂದು ನಿನಗೇ ತಿಳಿಯುವುದು..</p>
<p>ಶಿಷ್ಯ : ಎಲ್ಲರೂ ಒಳ್ಳೆಯವರಾಗಬೇಕೆಂದಿಚ್ಛಿಸುವರು. ಆದರೆ ಯಾವುದೋ ಒಂದು ಗಹನವಾದ ಕಾರಣದಿಂದ ಕೆಟ್ಟಹಾದಿ ಹಿಡಿಯುತ್ತಾರೆ. ಎಲ್ಲರೂ ಒಳ್ಳೆಯವರಾಗಲು, ಪೂರ್ಣತ್ವ ಪಡೆಯಲು, ದೇವರ ದರ್ಶನ ಹೊಂದಲು ಇಚ್ಛಿಸುತ್ತಾರಲ್ಲವೇ?</p>
<p>- ಸ್ವಾಮಿಾಜಿ: ಯಾರು ಇದನ್ನು ಇಚ್ಛಿಸುವರೋ ಅವರಾಗಲೇ ಹೋರಾಡುತ್ತಿರುವ ರೆಂದು ಭಾವಿಸು. ಈ ಹೋರಾಟ ಮುಂದುವರಿಸುತ್ತಿದ್ದರೆ ದೇವರು ತನ್ನ ಕೃಪಾ ದೃಷ್ಟಿಯನ್ನು ಬೀರುವನು. - ಶಿಷ್ಯ : ಅವತಾರಪುರುಷರ ಚರಿತ್ರೆಯಲ್ಲಿ ಹಲವಾರು ಮಂದಿ ವ್ಯರ್ಥ ಜೀವನ ನಡೆಸಿಯೂ ಹೆಚ್ಚು ಶ್ರಮವಿಲ್ಲದೆ, ಹೆಚ್ಚು ಸಾಧನೆಯನ್ನು ಮಾಡದೆ ದೇವರ ದರ್ಶನ ಪಡೆದಿರುವುದನ್ನು ನೋಡುತ್ತೇವೆ. ಇದಕ್ಕೆ ಏನು ಕಾರಣ?</p>
<p>ಸ್ವಾಮಿಾಜಿ: ಹೌದು, ಆದರೆ ಅವರಲ್ಲಿ ಆಗಲೇ ಘೋರ ವ್ಯಾಕುಲ ಪ್ರಾಪ್ತ ವಾಗಿರಬೇಕು, ಬಹುಕಾಲ ಇಂದ್ರಿಯ ಭೋಗದಲ್ಲಿ ಮುಳುಗಿದ್ದ ಅವರಿಗೆ ಅವುಗಳ ಮೇಲೆ ತೀವ್ರ ಜುಗುಪ್ಪೆ ಹುಟ್ಟಿರಬೇಕು, ಶಾಂತಿಗಾಗಿ ಅವರು ತವಕಿಸುತ್ತಿರಬೇಕು. ದೈವಕಟಾಕ್ಷದಿಂದ ದೊರಕುವ ಆ ಶಾಂತಿ ಇಲ್ಲದೆ ಇನ್ನು ಅವರಿಗೆ ಒಂದು ಕ್ಷಣ ಈ ಜೀವನದಲ್ಲಿರುವುದೂ ಅಸಾಧ್ಯವೆಂದು ಮನವರಿಕೆಯಾಗಬೇಕು. ಆದ್ದರಿಂದ ದೇವರು ಅಂಥವರ ವಿಷಯದಲ್ಲಿ ದಯೆ ತೋರುವನು. ಅಂಥವರಲ್ಲಿ ತಾಮಸ ಸ್ವಭಾವ ನೇರವಾಗಿ ಸತ್ಯಕ್ಕೆ ತಿರುಗುವುದು.</p>
<p>ಶಿಷ್ಯ : ಯಾವ ಹಾದಿಯೇ ಆಗಲಿ ಆ ಮಾರ್ಗದಲ್ಲಿಯೇ ಅವರು ಸಾಕ್ಷಾತ್ಕಾರ ಪಡೆಯುವರೆಂದಾಯಿತಲ್ಲವೆ? - ಸ್ಯಾಮಾಜಿ: ಹೌದು, ಏಕಾಗಬಾರದು? ಆದರೆ ಅರಮನೆಯನ್ನು ಹೀನ ಹಿಂಬಾಗಿಲಿನಿಂದ ಪ್ರವೇಶಿಸುವುದಕ್ಕಿಂತ ಮುಂದಿನ ಯೋಗ್ಯವಾದ ಹೆಬ್ಬಾಗಿಲಿನಿಂದ ಪ್ರವೇಶಿಸುವುದು ಒಳ್ಳೆಯದಲ್ಲವೆ?</p>
<p>ಶಿಷ್ಯ : ಅದೇನೋ ನಿಜ. ಆದರೂ ಕೇವಲ ದೇವರ ಕೃಪೆಯಿಂದ ಮಾತ್ರವೇ ಅವನನ್ನು ಪಡೆಯಲು ಸಾಧ್ಯ ಎಂಬುದು ಸಿದ್ಧಾಂತವಾಗಿದೆ.</p>
<p>ಸ್ವಾಮಿಾಜಿ: ಹೌದು, ಹಾಗೂ ಆಗಬಹುದು. ಆದರೆ ಅಂತಹವರು ಬಹಳ ವಿರಳ.</p>

<!-- 349-8/0165-->

<p>ಶಿಷ್ಯ : ಯಾರು ಇಂದ್ರಿಯ ನಿಗ್ರಹ, ಕಾಮ ಕಾಂಚನ ತ್ಯಾಗ ಮಾಡಿ ದೇವರ ಸಾಕ್ಷಾತ್ಕಾರ ಪಡೆಯಲು ಹೊರಟಿರುವರೋ ಅವರು ಹೆಚ್ಚಾಗಿ ಸ್ವಂತ ಶ್ರಮ, ಸ್ವಪ್ರಯತ್ನಕ್ಕೆ ಹೆಚ್ಚು ಪ್ರಾಶಸ್ತ್ರ ಕೊಟ್ಟಿರುವವರ ಗುಂಪಿಗೆ ಸೇರಿದವರೆಂದು ನನಗೆ ಅನ್ನಿಸುವುದು. ಯಾರು ಭಗವನ್ನಾಮಸ್ಮರಣೆ ಮಾಡಿ ಆತನನ್ನೇ ಶರಣು ಹೋಗಿರುವರೋ ಅವರನ್ನು ದೇವರೇ ಈ ಪ್ರಾಪಂಚಿಕ ಮೋಹದಿಂದ ಬಿಡುಗಡೆ ಮಾಡಿ ಆ ಪರಮ ಗುರಿಯಾದ ಸಾಕ್ಷಾತ್ಕಾರದ ಕಡೆಗೆ ಕರೆದೊಯ್ಯುವನು. - ಸ್ವಾಮಿಜಿ: ನಿಜ. ಇವೆರಡೂ ಭಿನ್ನ ದೃಷ್ಟಿಗಳು. ಮೊದಲನೆಯದು ಜ್ಞಾನಿಯ ದೃಷ್ಟಿ, ಎರಡನೆಯದು ಭಕ್ತನ ದೃಷ್ಟಿ, ಎರಡರಲ್ಲೂ ತ್ಯಾಗಕ್ಕೆ ಹೆಚ್ಚು ಪ್ರಾಮುಖ್ಯ.</p>
<p>ಶಿಷ್ಯ : ಅದರಲ್ಲಿ ಸಂದೇಹವೇ ಇಲ್ಲ. ಆದರೆ ಒಮ್ಮೆ ಶ್ರೀಯುತ ಗಿರೀಶಚಂದ್ರ ಘೋಷರು ದೇವರ ಕರುಣೆಗೆ ಯಾವ ನಿರ್ಬಂಧವೂ ಇಲ್ಲವೆಂದು ಹೇಳಿದರು. ಅದಕ್ಕೊಂದು ಕಾಯಿದೆ ಇಲ್ಲ ! ಇದ್ದಿದ್ದರೆ ಅದನ್ನು 'ಕರುಣೆ' ಎನ್ನಲಾಗುತ್ತಿರಲಿಲ್ಲ. ಕರುಣೆ ಅಥವಾ ದಯೆಯ ರಾಜ್ಯ ಎಲ್ಲಾ ಕಟ್ಟುಗಳನ್ನೂ ಮಾರಿದುದು.</p>
<p>ಸ್ವಾಮಿಜಿ: ಆದರೆ ಗಿರೀಶರು ಹೇಳಿದ ಆ ರಾಜ್ಯದಲ್ಲೂ ನಮಗೆ ತಿಳಿಯದಿರುವ ಬೇರೆ ಮಹತ್ತಾದ ಕಾಯಿದೆಗಳಿದ್ದೇ ಇವೆ. ಅದು ಚರಮ ಸೀಮೆಗೆ ಸೇರಿದುದು, ಕಾಲ ದೇಶ ನಿಮಿತ್ಯಾತೀತವಾದುದು. ನಾವು ಅಲ್ಲಿಗೆ ಹೋದಾಗ ಕಾರಣಗಳೇ ಇಲ್ಲದ ಸ್ಥಳದಲ್ಲಿ ಯಾರು ಕರುಣಾಮಯ? ಕರುಣೆ ತೋರುವುದು ಯಾರಿಗೆ ? ಅಲ್ಲಿ ಭಗವಂತ ಭಕ್ತ; ಧ್ಯಾನಿ, ಧೈಯ; ಜ್ಞಾನಿ, ಜೈಯ ಎಲ್ಲಾ ಒಂದಾಗಿರುವುದು. ಅದನ್ನು ಬ್ರಹ್ಮ ಅಥವಾ ಕೃಪೆ, ಹೇಗೆ ಬೇಕಾದರೂ ಕರೆ. ಅದೆಲ್ಲ ಸಮರಸವಾಗಿರುವುದು.</p>
<p>ಶಿಷ್ಯ : ನಿಮ್ಮಿಂದ ಈ ಮಾತನ್ನು ಕೇಳಿದ ಮೇಲೆ ಸಕಲ ವೇದ ವೇದಾಂತಗಳ ಸಾರವನ್ನು ತಿಳಿದಂತಾಯಿತು. ಇಂದಿನವರೆಗೂ ನಾನು ಯಾವುದೋ ಅರ್ಥವಿಲ್ಲದ ಶಬ್ದ ಜಾಲದಲ್ಲಿ ಜೀವಿಸುತ್ತಿದ್ದೆ ಎನ್ನಿಸುತ್ತದೆ.</p>

<!-- 349-8/0166-->
<p>ಅಧ್ಯಾಯ ೨೬ * ಸ್ಥಳ : ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೮. ಶಿಷ್ಯ : ಸ್ವಾಮಿಜಿ, ದಯವಿಟ್ಟು ನನಗೆ ಹೇಳಿ, ನಾವು ಸೇವಿಸುವ ಆಹಾರಕ್ಕೂ ಮಾನವನ ಆಧ್ಯಾತ್ಮಿಕ ಬೆಳವಣಿಗೆಗೂ ಏನಾದರೂ ಸಂಬಂಧವಿದೆಯೇ?</p>
<p>ಸ್ವಾಮಿಾಜಿ: ಹೌದು, ಹೆಚ್ಚು ಕಡಿಮೆ ಇದೆ ಎನ್ನಬಹುದು. ಶಿಷ್ಯ : ಮೀನು, ಮಾಂಸವನ್ನು ತೆಗೆದುಕೊಳ್ಳುವುದು ಸರಿಯೆ? ಆವಶ್ಯಕವೆ ?</p>
<p>ಸ್ವಾಮಿಜಿ: ಓಹೊ ! ಇದಕ್ಕೇನಂತೆ, ತೆಗೆದುಕೊ ಮಗು ! ಅದರಿಂದೇನಾದರೂ ಹಾನಿಯುಂಟಾದರೆ ನಾನು ಅದರ ಜವಾಬ್ದಾರಿಯನ್ನು ವಹಿಸಿಕೊಳ್ಳುತ್ತೇನೆ. ನಮ್ಮ ದೇಶದ ಜನಸಾಮಾನ್ಯರ ಕಡೆ ನೋಡು. ಎಂತಹ ಒಣಮುಖ; ಹೃದಯ ಸತ್ಯಹೀನ, ಉತ್ಸಾಹಶೂನ್ಯ, ಹೊಟ್ಟೆ ಮಾತ್ರ ದೊಡ್ಡದು, ಕೈಕಾಲುಗಳೆಲ್ಲಾ ಶಕ್ತಿಹೀನ - ಕ್ಷುದ್ರವಾದೊಂದು ಸನ್ನಿವೇಶವಾದರೂ ಸರಿಯೇ, ಭಯಪಟ್ಟು ಓಡಿಹೋಗುವ ಹೇಡಿಗಳ ಗುಂಪು !</p>
<p>ಶಿಷ್ಯ : ಮೀನು, ಮಾಂಸ ತಿನ್ನುವುದರಿಂದ ಶಕ್ತಿ ಬರುವುದೇ ಬೌದ್ಧಮತ ವೈಷ್ಣವ ಮತಗಳೇಕೆ “ಅಹಿಂಸೆಯೇ ಪರಮಧರ' ಎಂದು ಸಾರುತ್ತವೆ?</p>
<p>ಸ್ವಾಮಿಾಜಿ: ಬೌದ್ಧಮತ ವೈಷ್ಣವ ಮತಗಳೆರಡೂ ಬೇರೆಬೇರೆಯಲ್ಲ. ಬೌದ್ದ ಮತ ಹೀನಸ್ಥಿತಿಯಲ್ಲಿದ್ದಾಗ ಹಿಂದೂಮತ ಅದರಿಂದ ಕೆಲವು ಮುಖ್ಯ ನೀತಿಯ ತತ್ತ್ವಗಳನ್ನು ತೆಗೆದುಕೊಂಡು ಅದನ್ನು ತನ್ನದನ್ನಾಗಿ ಮಾಡಿಕೊಂಡು ವೈಷ್ಣವ ಧರ್ಮ ಎಂಬ ಹೆಸರು ಪಡೆಯಿತು. ಬೌದ್ಧರ ತತ್ಯ (ಅಹಿಂಸೆಯ ಶ್ರೇಷ್ಠಮಾರ್ಗ' ಎಂಬುದು ಬಹಳ ಒಳ್ಳೆಯದೆ. ಆದರೆ ಬೌದ್ಧ ಮತ ಎಲ್ಲರ ಮೇಲೂ ಯೋಗ್ಯಾಯೋಗ್ಯತೆಯನ್ನು ವಿಮರ್ಶಿಸದೆ ಇದನ್ನು ಬಲಾತ್ಕರಿಸಿ ಭರತವರ್ಷವನ್ನೇ ಹಾಳುಮಾಡಿತು ! ನಾನೂ ಹಿಂದೂ ದೇಶದಲ್ಲಿ ಅನೇಕ ಮಂದಿ ಈ ಬಗೆಯ ಧಾರ್ಮಿಕ ಆಷಾಢಭೂತಿಗಳನ್ನು ನೋಡಿದ್ದೇನೆ. ಅವರು ಇರುವೆಗಳಿಗೆ ಸಕ್ಕರೆಯನ್ನು ಹಾಕುತ್ತಾರೆ. ಆದರೆ ತುಚ್ಛವಾದ ಹಣದಾಸೆಗಾಗಿ ತಮ್ಮ ಸಹೋದರರ ರಕ್ತ ಹೀರಲು ಹಿಂದೆ ಮುಂದೆ ನೋಡುವುದಿಲ್ಲ.</p>
<p>ಶಿಷ್ಯ : ಆದರೆ ವೇದ ಮತ್ತು ಮನುಧರ್ಮಶಾಸ್ತ್ರದಲ್ಲಿ ಮೀನು, ಮಾಂಸ ತಿನ್ನಬೇಕೆಂದು ಹಲವು ಕಟ್ಟಳೆಗಳಿವೆಯಲ್ಲ ? - ಸಾಮಾಜಿ: ಅದೂ ಇದೆ. ಕೋಲ ಕೂಡದೆಂಬುದೂ ಇದೆ. ವೇದಗಳಲ್ಲಿ ಯಾವ ಜೀವಿಗೂ ನೋವುಂಟುಮಾಡಬೇಡ' ಎಂದು ಹೇಳಿದೆ. ಮನು ಕೂಡ, 'ಆಸೆಗಳನ್ನು ತೊರೆಯುವುದರಿಂದ ಮಹತ್ತಾದ ಪರಿಣಾಮವುಂಟಾಗುವುದು' ಎಂದಿದ್ದಾನೆ. ಹಿಂಸೆ ಅಹಿಂಸೆ ಎರಡೂ ವ್ಯಕ್ತಿಯು ಅವಲಂಬಿಸುವ ಸಾಧನೆಗನುಗುಣವಾಗಿ ಆತನ ಯೋಗ್ಯತೆ, ಸಾಮರ್ಥ, ಹೊಂದಾಣಿಕೆಗನುಸಾರವಾಗಿ ವಿಧಿಸಲ್ಪಟ್ಟಿವೆ.</p>
<p>*<span class="en"> C.W, Vol. V, P. 400</span></p>

<!-- 349-8/0167-->

<p>ಶಿಷ್ಯ : ಈಗಿನ ಕಾಲದಲ್ಲಿ ಧರ್ಮವನ್ನವಲಂಬಿಸಿದ ಕೂಡಲೇ ಮೀನು ಮಾಂಸವನ್ನು ಬಿಡುವುದೊಂದು ಸಂಪ್ರದಾಯವಾಗಿದೆ. ಕೆಲವರಿಗಂತೂ ಇದನ್ನು ಅನುಸರಿಸದಿದ್ದಲ್ಲಿ ವ್ಯಭಿಚಾರದಂತಹ ಘೋರ ಪಾತಕಕ್ಕಿಂತ ಇದು ದೊಡ್ಡಪಾತಕ ಎನ್ನುವಷ್ಟರಮಟ್ಟಿಗಾಗಿದೆ. - ಸ್ವಾಮಾಜಿ: ನಮ್ಮ ದೇಶ, ನಮ್ಮ ಸಮಾಜ, ಈ ಬಗೆಯ ನಂಬಿಕೆಗಳಿಂದ ಹಾಳಾಗಿ ಹೋಗುತ್ತಿರುವುದನ್ನು ನೋಡುತ್ತಿಲ್ಲವೆ? ಈಗ ಅವು ಹೇಗೆ ಬಂತೆಂದು ತಿಳಿಯುವುದರಿಂದ ಪ್ರಯೋಜನವೇನು? ನೋಡು, ಪೂರ್ವಬಂಗಾಳಿಗಳು ಮೀನು ಮಾಂಸ ಆಮೆ ಮುಂತಾದುವನ್ನು ತಿನ್ನುತ್ತಾರೆ. ಅವರು ಈ ಭಾಗದ ಬಂಗಾಳಿಗಳಿಗಿಂತ ಹೆಚ್ಚು ದೃಢಕಾಯರಾಗಿರುವರು. ಪೂರ್ವಬಂಗಾಳದ ದೊಡ್ಡ ದೊಡ್ಡ ಬಾಬುಗಳೂ ಕೂಡ ರಾತ್ರಿಯೂಟಕ್ಕೆ ಪೂರಿ ಚಪಾತಿಗಳನ್ನು ಉಪಯೋಗಿಸುತ್ತಿಲ್ಲ. ಅವರು ನಮ್ಮಂತೆ ಅಗ್ನಿಮಾಂದ್ಯ ಮುಂತಾದ ರೋಗಗಳಿಂದ ನರಳುತ್ತಿಲ್ಲ. ಪೂರ್ವಬಂಗಾಳದ ಹಳ್ಳಿಗಳಲ್ಲಿ ಈ ಅಜೀರ್ಣ ರೋಗದ ಹೆಸರೇ ಗೊತ್ತಿಲ್ಲವೆಂದು ಕೇಳಿದ್ದೇನೆ.</p>
<p>ಶಿಷ್ಯ : ಹೌದು ಸ್ವಾಮಿಾಜಿ, ನಮ್ಮ ಕಡೆ ಈ ಅಗ್ನಿಮಾಂದ್ಯ ರೋಗವೇ ಇಲ್ಲ. ಈ ಭಾಗಕ್ಕೆ ಬಂದಮೇಲೆಯೇ ನಾನು ಅದರ ವಿಚಾರ ಕೇಳಿದ್ದು. ನಾವು ಅನ್ನದೊಂದಿಗೆ ಮೀನನ್ನು ಬೆಳಿಗ್ಗೆ ಸಂಜೆ ಎರಡು ಹೊತ್ತೂ ತೆಗೆದುಕೊಳ್ಳುತ್ತೇವೆ. - ಸ್ವಾಮಿಾಜಿ: ಟೀಕೆಗಳಿಗೆ ಗಮನಕೊಡದೆ ನಿನಗಿಷ್ಟಬಂದದ್ದನ್ನು ತೆಗೆದುಕೊ. ದೇಶವೆಲ್ಲಾ ಒಂದೇ ತರಕಾರಿಯಲ್ಲಿ ಜೀವಿಸುವ, ಅಜೀರ್ಣದಿಂದ ನರಳುವ ಬಾಬಾಜಿಗಳಿಂದ ತುಂಬಿಹೋಗಿದೆ. ಸತ್ಯಗುಣದ ಚಿಹ್ನೆಯೇ ಇಲ್ಲ. ಬರೇ ತಮಸ್ಸು ಮೃತ್ಯುವಿನ ಛಾಯೆ, ನಗುಮುಖ, ಅಭಯ, ಉತ್ಸಾಹ, ತೃಪ್ತಿ, ಉತ್ಕಟ ಚಟುವಟಿಕೆ ಇವೆಲ್ಲಾ ಸತ್ಯಗುಣದ ಪರಿಣಾಮ. ಸೋಮಾರಿತನ, ಆಲಸ್ಯ, ಉತ್ಕಟ ಮೋಹ, ನಿದ್ರೆ ಇವೆಲ್ಲಾ ತಾಮಸದ ಚಿಹ್ನೆ. * ಶಿಷ್ಯ : ಆದರೆ ಮಾಂಸ ಮೀನು ಮನುಷ್ಯನ ರಾಜಸ ಸ್ವಭಾವವನ್ನು ಉದ್ರೇಕಗೊಳಿಸುವುದಿಲ್ಲವೆ?</p>
<p>- ಸ್ವಾಮಿಾಜಿ: ಆ ಸ್ವಭಾವ ನಿಮಗೆಲ್ಲಾ ಬರಲೆಂದೇ ನಾನು ಆಶಿಸುವುದು, ಈಗ ರಾಜಸ ಸ್ವಭಾವ ಬಹಳ ಬೇಕಾಗಿದೆ. ಸತ್ಯಗುಣಿಗಳೆಂದು ತಿಳಿದಿರುವವರಲ್ಲಿ ಶೇಕಡ ತೊಂಬತ್ತು ಮಂದಿ ಘೋರ ತಾಮಸದಿಂದ ಆವೃತರಾಗಿದ್ದಾರೆ! ಅವರಲ್ಲಿ ಹದಿನಾರರಲ್ಲಿ ಒಂದು ಪಾಲು ಸತ್ಯಗುಣಿಗಳು ಸಿಕ್ಕಿದರೆ ಹೆಚ್ಚು. ತೀವ್ರವಾದ ರಾಜಸಿಕ ಶಕ್ತಿಯ ಉದ್ದೀಪನವಾಗಬೇಕು. ಇಡೀ ದೇಶವೆಲ್ಲ ತಮೋಗುಣದಿಂದ ಆಚ್ಛಾದಿತವಾಗಿದೆ. ದೇಶಾದ್ಯಂತ ಜನರಿಗೆಲ್ಲಾ ಆಹಾರ, ಬಟ್ಟೆ ಬೇಕು - ದೇಶ ಜಾಗೃತಗೊಳ್ಳಬೇಕು. ಚಟುವಟಿಕೆಯಿಂದ ಕೆಲಸ ಮಾಡುವಂತೆ ಪ್ರೇರೇಪಿಸಬೇಕು. ಇಲ್ಲದಿದ್ದರೆ ಅವರು ಮತ್ತಷ್ಟು ಜಡರಾಗಿ ಮರ ಕಲ್ಲುಗಳಾಗುತ್ತಾರೆ. ಆದ್ದರಿಂದಲೇ ಹೆಚ್ಚು ಮೀನು ಮಾಂಸ ತಿನ್ನಬೇಕೆಂದು ನಾನು ಹೇಳುವುದು.</p>

<!-- 349-8/0168-->
<p>ಶಿಷ್ಯ : ಸತ್ಯಗುಣ ವೃದ್ಧಿಗೊಳಿಸಿಕೊಂಡ ಮೇಲೂ ಈ ಮೀನು ಮಾಂಸದ ಬಯಕೆ ಇದ್ದೇ ಇರುತ್ತದೆಯೆ?</p>
<p>ಸ್ವಾಮಿಾಜಿ: ಇಲ್ಲ, ಇರುವುದಿಲ್ಲ. ಪವಿತ್ರವಾಗಿ ಪೂರ್ಣ ಸತ್ಯಶಾಲಿಯಾದಾಗ ಈ ಮೀನು ಮಾಂಸದ ಬಯಕೆ ಎಲ್ಲಾ ಮಾಯವಾಗುವುದು. ಅದು ಒಂದು ವ್ಯಕ್ತಿಯಲ್ಲಿ ಆವಿರ್ಭವಿಸಿದಾಗ ಅವನಲ್ಲಿ : ಇತರರಿಗಾಗಿ ಸರ್ವಸ್ವ ತ್ಯಾಗ, ಕಾಮಿನಿ ಕಾಂಚನದಲ್ಲಿ ಸಂಪೂರ್ಣ ವಿರಕ್ತಿ, ಹೆಮ್ಮೆ ಅಹಂಭಾವಗಳ ಅಭಾವ ಈ ಗುಣಗಳೆಲ್ಲಾ ಇರುವುವು. ಯಾವಾಗ ಈ ಗುಣಗಳೆಲ್ಲಾ ಮನುಷ್ಯನಲ್ಲಿ ಕಾಣಬರುವುದೋ ಆಗ ಮಾಂಸಾಹಾರದ ಆಸೆ ಹೋಗುವುದು. ಈ ಚಿಹ್ನೆಗಳೊಂದೂ ಇಲ್ಲ ದೆ ಅಹಿಂಸೆಯ ಪರವಾಗಿ ಜನರು ಮಾತನಾಡುತ್ತಿದ್ದಾರೆ. ಆಗ ಅದೆಲ್ಲಾ ಕೇವಲ ಕಾಪಟ್ಯ, ಧರ್ಮದ ಸೋಗೆಂದು ತಿಳಿ. ನೀನು ಶುದ್ದ ಸಾತ್ವಿಕನಾದ ಮೇಲೆ ಮೀನು ಮಾಂಸವನ್ನು ಖಂಡಿತವಾಗಿಯೂ ಬಿಡು.</p>
<p>ಶಿಷ್ಯ: ಆದರೆ ಛಾಂದೋಗ್ಯ ಉಪನಿಷತ್ತಿನಲ್ಲಿ ಪವಿತ್ರವಾದ ಆಹಾರದಿಂದ ಮನುಷ್ಯನಲ್ಲಿರುವ ಸತ್ಯಗುಣ ವೃದ್ಧಿಯಾಗುವುದು ಎಂಬ ಹೇಳಿಕೆ ಇದೆಯಲ್ಲ.</p>
<p>ಸ್ವಾಮಿಾಜಿ: ಹೌದು; ನನಗೆ ಅದು ಗೊತ್ತಿದೆ. ಶಂಕರಾಚಾದ್ಯರು ಆಹಾರವೆಂಬ ಮಾತಿಗೆ ''ಇಂದ್ರಿಯ ವಿಷಯಗಳು'' ಎಂದು ಅರ್ಥ ಮಾಡುತ್ತಾರೆ. ರಾಮಾನುಜಾ ಚಾರರು ಆಹಾರವೆಂಬ ಪದಕ್ಕೆ ಆಹಾರವೆಂದೇ ತೆಗೆದುಕೊಳ್ಳುತ್ತಾರೆ. ನನಗೆ ತೋರುವುದೇನೆಂದರೆ ನಾವು ಇವೆರಡೂ ಅರ್ಥಗಳನ್ನು ಹೊಂದಿರುವ ಪದ ತೆಗೆದುಕೊಳ್ಳಬೇಕೆಂದು. ಒಬ್ಬನು ಜೀವಮಾನವನ್ನೆಲ್ಲಾ ಒಳ್ಳೆಯ ಆಹಾರ ಕೆಟ್ಟ ಆಹಾರ ಇವುಗಳ ವಾದ ವಿವಾದಗಳಲ್ಲೇ ಕಳೆಯಬೇಕೊ? ಅಥವಾ ಇಂದ್ರಿಯನಿಗ್ರಹವನ್ನು ಮಾಡುತ್ತಿರಬೇಕೊ? ಖಂಡಿತವಾಗಿ ಇಂದ್ರಿಯ ನಿಗ್ರಹ ಮುಖ್ಯ. ಒಳ್ಳೆಯ ಅಥವಾ ಕೆಟ್ಟ, ಪವಿತ್ರ ಅಥವಾ ಅಪವಿತ್ರವಾದ ಆಹಾರ ಇವುಗಳ ತಾರತಮ್ಯವು ಗುರಿಯನ್ನು ಸೇರುವುದಕ್ಕೆ ಸ್ವಲ್ಪಮಟ್ಟಿಗೆ ಮಾತ್ರ ಸಹಾಯ ಮಾಡುತ್ತವೆ. ಶಾಸ್ತ್ರಗಳ ಪ್ರಕಾರ ಮೂರು ವಿಷಯಗಳು ನಮ್ಮ ಮನಸ್ಸನ್ನು ಕಲುಷಿತಗೊಳಿಸುತ್ತವೆ: (೧) ಜಾತಿದೋಷ - ಈರುಳ್ಳಿ, ಬೆಳುಳ್ಳಿಯಂತಹ ಉದ್ರೇಕಗೊಳಿಸುವ ದುರ್ವಾಸನೆಯಿಂದ ಕೂಡಿದುದು, ಇದರಿಂದ ಆಹಾರ ಕುಲುಷಿತವಾಗುವುದು. (೨) ನಿಮಿತ್ತದೋಷ - ಕ್ರಿಮಿಕೀಟ ಧೂಳು ಕೊಳೆ ಕಳಿತ ಆಹಾರದಿಂದುಂಟಾಗುವ ದೋಷ, ಉದಾಹರಣೆಗೆ - ಪೇಟೆಯಿಂದ ತಂದ ಮಿಠಾಯಿ ಮುಂತಾದುವು. (೩) ಆಶ್ರಯ ದೊಷ - ಆಹಾರವು ಕೆಟ್ಟವರಿಂದ ಬಂದರೆ ಅದರಿಂದುಂಟಾಗುವ ದೋಷ. ಉದಾಹರಣೆಗೆ, ದುಷ್ಟ ಅಥವಾ ದುರಾತ್ಮನು ಮುಟ್ಟಿದ ಪದಾರ್ಥ. ಒಂದು ಎರಡನೆ ಕಾರಣಗಳಿಂದ ದೂರವಾಗಲು ಪ್ರತ್ಯೇಕ ಗಮನ ಕೊಡಬೇಕು. ಆದರೆ ಈ ದೇಶದಲ್ಲಿ ಅವೆರಡಕ್ಕೂ ಹೆಚ್ಚಾಗಿ ಗಮನ ಕೊಡುವುದಿಲ್ಲ. ಮೂರನೆಯದಕ್ಕೇ ಹೊಡೆದಾಡುತ್ತೇವೆ. ಕೇವಲ ಯೋಗಿಯೊಬ್ಬನಿಗೆ ಮಾತ್ರ ಮೂರನೆಯದನ್ನು ವಿಚಾರಿಸಲು ಸಾಧ್ಯ. ಇಡೀ ದೇಶವೆಲ್ಲಾ ಕೇವಲ 'ಮುಟ್ಟಬೇಡ, ಮುಟ್ಟಬೇಡ' ಎಂಬ ಮಡಿಯವರ ಕ್ರಂದನ ಅಟಾಟೋಪದಿಂದ ತುಂಬಿಹೋಗಿದೆ. ಅವರ ಆ ಪ್ರತ್ಯೇಕ ಆವರಣದಲ್ಲಿ ಕೂಡ ಒಳ್ಳೆಯ ಕೆಟ್ಟ ಮನುಷ್ಯರ ತಾರತಮ್ಯ ಇಲ್ಲ.</p>

<!-- 349-8/0169-->

<p>ಏಕೆಂದರೆ ಅವರು ಯಾರಾದರೂ ಆಗಲಿ ಕತ್ತಿನಲ್ಲಿ ಜನಿವಾರವಿದ್ದು ಬ್ರಾಹ್ಮಣನೆಂದರೆ ಸಾಕು ಅವರ ಕೈಯಲ್ಲಿ ತಾರತಮ್ಯವಿಲ್ಲದೆ ಆಹಾರ ಸ್ವೀಕರಿಸುತ್ತಿದ್ದರು. ಶ್ರೀರಾಮಕೃಷ್ಣ ಪರಮಹಂಸರು ಅವರಿಂದ ಆಹಾರವನ್ನು ಸ್ವೀಕರಿಸುತ್ತಿರಲಿಲ್ಲ. ಅನೇಕ ವೇಳೆ ಕೆಲವರು ಆಹಾರ ತಂದರೆಂದರೆ ಸ್ವೀಕರಿಸುತ್ತಲೇ ಇರಲಿಲ್ಲ - ಸರಿಯಾಗಿ ವಿಚಾರಿಸಿದಾಗ ಆ ತಂದಂತಹ ಮನುಷ್ಯ ಕಲುಷಿತನಾಗೇ ಇರುತ್ತಿದ್ದ. ಈಗ ವರ್ತಮಾನಕಾಲದಲ್ಲಿ ಧರ್ಮವು ಅಡಿಗೆಯ ಪಾತ್ರೆಯಲ್ಲಿ ಮಾತ್ರ ಇದೆ - ಧರ್ಮದ ಮಹತ್ತಾದ ಸತ್ಯಗಳನ್ನು ಒಂದೆಡೆಯಿಟ್ಟು ನೀವು ಹೋರಾಡುತ್ತೀರಿ - ಕೇವಲ ಸಿಪ್ಪೆಗೆ, ತಿರುಳಿಗಲ್ಲ.</p>
<p>- ಶಿಷ್ಯ : ಹಾಗಾದರೆ ನಾವು ಯಾರ ಹತ್ತಿರವೆಂದರೆ ಅವರ ಹತ್ತಿರ ಆಹಾರ ತಿನ್ನಬೇಕೇನು?</p>
<p>ಸ್ವಾಮಿಾಜಿ: ಏನೆಂದೆ? ಇಲ್ಲಿ ನೋಡು. ಉದಾಹರಣೆಗೆ ನೀವು ಪುರೋಹಿತ ವರ್ಗಕ್ಕೆ ಸೇರಿದವರು, ಎಲ್ಲಾ ವರ್ಗದ ಬ್ರಾಹ್ಮಣರು ಮಾಡಿದ ಅನ್ನವನ್ನೇಕೆ ಊಟ ಮಾಡುವುದಿಲ್ಲ ? ರಾಹೀ ಪಂಥಕ್ಕೆ ಸೇರಿದ ನೀವು ವಾರೇಂದ್ರ ಪಂಥಕ್ಕೆ ಸೇರಿರುವವರಲ್ಲಿ ಏಕೆ ಊಟ ಮಾಡಬಾರದು? ಅಥವಾ ವಾರೇಂದ್ರರು ತಾನೇ ಏಕೆ ನಿಮ್ಮಲ್ಲಿ ಉಣ್ಣಲು ಆಕ್ಷೇಪಿಸಬೇಕು? ಪಶ್ಚಿಮ ಮತ್ತು ದಕ್ಷಿಣ ಇಂಡಿಯಾದಲ್ಲಿರುವ ಒಳಪಂಗಡಗಳು ಉದಾಹರಣೆಗೆ, ಮರಾಠಿ ತೆಲುಗರು ಕನೂಜಿಗಳು ಉಳಿದವರೂ ಏಕೆ ಹೀಗೆ ಮಾಡಬಾರದು? ಬಂಗಾಳದಲ್ಲಿ ನೂರಾರು ಮಂದಿ ಬ್ರಾಹ್ಮಣರು, ಕಾಯಸ್ಥರು ಎಂದು ಹೇಳಿಕೊಳ್ಳುವವರು, ಸಾರ್ವಜನಿಕ ಫಲಾಹಾರ ಮಂದಿರಗಳಿಗೆ ಗೋಪ್ಯವಾಗಿ ಹೋಗಿ ರುಚಿ ರುಚಿಯಾದ ತಿಂಡಿ ತಿಂದ ನಂತರ ಹೊರಕ್ಕೆ ಬಂದು ತಾವು ಸಮಾಜದ ನಾಯಕರೆಂದು ಹೇಳಿಕೊಂಡು 'ಹೊಲೆಯನನ್ನು ಮುಟ್ಟಬಾರದು' ಎಂಬ ತತ್ವಕ್ಕೆ ಉತ್ತೇಜನ ಕೊಡುತ್ತಿರುವುದನ್ನು ನೀನು ನೋಡುತ್ತಿಲ್ಲವೆ ? ಇಂತಹ ಕಪಟಿಗಳು ಆಜ್ಞಾಪಿಸಿದ ಕಾಯಿದೆಗಳು ನಮ್ಮ ಸಮಾಜಕ್ಕೆ ಮಾರ್ಗದರ್ಶಕ ವಾಗಬೇಕೇನು? ಅದಕ್ಕೆ ಬದಲಾಗಿ ನಾವು ಅವರನ್ನು ಹೊಡೆದಟ್ಟಬೇಕು. ನಮ್ಮ ಮಹಾ ಋಷಿಗಳು ಮಾಡಿದ ಕಾನೂನುಗಳನ್ನು ಪುನಃ ತಂದು ಅವಕ್ಕೆ ಹೆಚ್ಚು ಪ್ರಾಮುಖ್ಯ ಕೊಡಬೇಕು. ಹೀಗೆ ಮಾಡಿದರೆ ಮಾತ್ರ ನಮ್ಮ ಜನಾಂಗ ಉದ್ದಾರವಾಗುವುದು.</p>
<p>ಶಿಷ್ಯ : ಹಾಗಾದರೆ ಹಿಂದಿನ ಋಷಿಗಳು ಮಾಡಿದ ಕಾನೂನುಗಳೇ ಈಗ ನಮ್ಮ ಸಮಾಜಕ್ಕೆ ಮಾರ್ಗದರ್ಶಕಗಳಾಗಿಲ್ಲವೆ?</p>
<p>ಸ್ವಾಮಾಜಿ: ಎಂತಹ ಭ್ರಾಂತಿ ! ಈಗಿನ ಕಾಲದಲ್ಲಿ ಹಾಗೆಲ್ಲಿ ಇದೆ? ನಾನು ಭರತಖಂಡವನ್ನೆಲ್ಲಾ ಸಂಚರಿಸುತ್ತಿರುವಾಗ ಎಷ್ಟೊಂದು ಎಚ್ಚರಿಕೆಯಿಂದ ಸಂಪೂರ್ಣವಾಗಿ ಹುಡುಕಿದರೂ ಎಲ್ಲಿಯೂ ಋಷಿಗಳ ನ್ಯಾಯಸೂತ್ರಗಳು ಬಳಕೆಯಲ್ಲಿದ್ದುದು ಕಾಣಲಿಲ್ಲ. ಮುಕ್ಕಾಲುಪಾಲು ವಾಡಿಕೆಯಲ್ಲಿರುವ ಅರ್ಥವಿಲ್ಲದ ಅಂಧ ಸಂಪ್ರದಾಯಗಳು, ಸ್ಥಳದ ಪಕ್ಷಪಾತ ಭಾವನೆಗಳು, ಹೆಂಗಸರಲ್ಲಿ ಹೆಚ್ಚು ವಾಡಿಕೆಯಲ್ಲಿರುವ ಪದ್ಧತಿಗಳು, ಸಂಸ್ಕಾರಗಳು, ಇವೇ ಸಮಾಜವನ್ನು ಎಲ್ಲೆಡೆಯಲ್ಲೂ ಆಳುತ್ತಿರುವುವು. ಅವರಲ್ಲಿ ಶಾಸ್ತ್ರಗಳನ್ನು ಓದಲು ಗಮನ ಕೊಡುವವರೆಷ್ಟು ಮಂದಿ?</p>

<!-- 349-8/0170-->
<p>ಅಥವಾ ಎಚ್ಚರಿಕೆಯಿಂದ ಓದಿದ ಮೇಲೆ ಕಾಯಿದೆಗನುಸಾರ ಸಮಾಜವನ್ನು ನಡೆಸಬೇಕೆಂದು ಲಕ್ಷಿಸುವವರಾರು?</p>
<p>ಶಿಷ್ಯ : ಹಾಗಾದರೆ ನಾವೇನು ಮಾಡಬೇಕು?</p>
<p>ಸ್ವಾಮಿಾಜಿ: ನಾವು ಪೂರ್ವದ ಋಷಿಗಳ ಕಾಯಿದೆಗಳು ಪುನರುಜೀವನ ಗೊಳ್ಳುವಂತೆ ಮಾಡಬೇಕು. ಮನು ಯಾಜ್ಞವಲ್ಕರ ಧರ್ಮ ಶಾಸ್ತ್ರಗಳನ್ನು ಕಾಲಪರಿಸ್ಥಿತಿಗೆ ತಕ್ಕಂತೆ ಸ್ವಲ್ಪ ಬದಲಾವಣೆಮಾಡಿ ಜನಾಂಗವೆಲ್ಲಾ ಅದನ್ನು ಅನುಸರಿಸುವಂತೆ ಮಾಡಬೇಕು. ಭರತಖಂಡದಲ್ಲಿ ಎಲ್ಲಿಯೂ ಮೂಲ ಚಾತುರ್ವಣ್ರಗಳು ಕಾಣಬರುವುದಿಲ್ಲ. ನಾವು ಪುನಃ ಭರತಖಂಡದ ಜನರನ್ನೆಲ್ಲಾ ಹಿಂದಿನಂತೆ ಬ್ರಾಹ್ಮಣ, ಕ್ಷತ್ರಿಯ, ವೈಶ್ಯ, ಶೂದ್ರ ಎಂಬ ನಾಲ್ಕು ಮುಖ್ಯ ಪಂಗಡಗಳಾಗಿ ವಿಂಗಡಿಸಬೇಕು. ಇಂದಿನ ಬ್ರಾಹ್ಮಣರಲ್ಲಿರುವ ಲೆಕ್ಕವಿಲ್ಲದಷ್ಟು ಒಳಪಂಗಡಗಳೆಲ್ಲಾ ಅಳಿಸಿಹೋಗಿ ಬ್ರಾಹ್ಮಣರೆಲ್ಲಾ ಸೇರಿ ಒಂದೇ ಪಂಗಡವಾಗಬೇಕು. ಇತರ ಉಳಿದಿರುವ ಮೂರು ಪಂಗಡಗಳೂ ಹಾಗೇ ವೇದಗಳ ಕಾಲದಲ್ಲಿದ್ದಂತೆ ಒಂದೊಂದೇ ಪಂಗಡಗಳಾಗಿ ಮಾರ್ಪಡಬೇಕು. ಹೀಗೆ ಮಾಡಿದಲ್ಲದೆ ಕೇವಲ 'ನಾವು ನಿಮ್ಮನ್ನು ಮುಟ್ಟುವುದಿಲ್ಲ' 'ಅವನನ್ನು ನಮ್ಮ ಜಾತಿಗೆ ಸೇರಿಸಿಕೊಳ್ಳುವುದಿಲ್ಲ' ಎಂದು ಕೂಗಿಕೊಳ್ಳುವುದರಿಂದ ನಿನ್ನ ಮಾತೃಭೂಮಿಗೆ ಉಪಕಾರಮಾಡಿದಂತಾಗುವುದೇನು? ಎಂದಿಗೂ ಇಲ್ಲ.</p>

<!-- 349-8/0171-->
<p>೧೮೯೯.</p>
<p>ಅಧ್ಯಾಯ ೨೭ * ಸ್ಥಳ: ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೮೯೯. - ಆಲಂಬಜಾರಿನಿಂದ ಬೇಲೂರಿನ ನೀಲಾಂಬರ ತೋಟಕ್ಕೆ ಮಠ ಬಂದ ಸ್ವಲ್ಪ ದಿನಕ್ಕೆ ಸ್ವಾಮಿಾಜಿ ಪರಮಹಂಸರ ಭಾವವನ್ನು ಜನಸಾಧಾರಣರಲ್ಲಿ ಪ್ರಚಾರ ಮಾಡುವುದಕ್ಕಾಗಿ ಬಂಗಾಳಿ ಭಾಷೆಯಲ್ಲಿ ಒಂದು ಪತ್ರಿಕೆಯನ್ನು ಹೊರಡಿಸ ಬೇಕೆಂದು ತಮ್ಮ ಗುರುಭ್ರಾತೃಗಳೊಡನೆ ಪ್ರಸ್ತಾವ ಮಾಡಿದರು. ಸ್ವಾಮಿಾಜಿ ಮೊದಲು ಒಂದು ದೈನಿಕ ಸಮಾಚಾರ ಪತ್ರದ ಪ್ರಸ್ತಾವವನ್ನೆತ್ತಿದರು. ಆದರೆ ಅದಕ್ಕೆ ಹೆಚ್ಚು ಹಣ ಬೇಕಾಗಿದ್ದರಿಂದ ಪಾಕ್ಷಿಕ ಪತ್ರಿಕೆಯನ್ನು ಹೊರಡಿಸುವುದೇ ಎಲ್ಲರಿಗೂ ಒಪ್ಪಿಗೆಯಾಗಿ, ತಿಗುಣಾತೀತ ಸ್ವಾಮಿಗಳ ಮೇಲೆ ಅದನ್ನು ನಡೆಸುವ ಭಾರವು ಬಿತ್ತು. ಸ್ವಾಮಿಗಳ ಹತ್ತಿರ ಒಂದು ಸಾವಿರ ರೂಪಾಯಿ ಇತ್ತು; ಪರಮಹಂಸರ ಗೃಹಸ್ಥ ಭಕ್ತರೊಬ್ಬರು ಮತ್ತೊಂದು ಸಾವಿರವನ್ನು ಸಾಲವಾಗಿ ಕೊಟ್ಟರು. ಈ ಹಣದಿಂದ ಕಾರ್ಯಾರಂಭವಾಯಿತು. ಒಂದು ಮುದ್ರಣ ಯಂತ್ರವನ್ನು ಕೊಂಡುಕೊಂಡು ಶ್ಯಾಮ ಬಜಾರಿನ ರಾಮಚಂದ್ರ ಮೈತ್ರ ಗಲ್ಲಿಯಲ್ಲಿರುವ ಶ್ರೀಯುತ ಗಿರೀಂದ್ರನಾಥ ಬಸಾಕರ ಮನೆಯಲ್ಲಿ ಮುದ್ರಣಾಲಯವನ್ನು ಇಟ್ಟಿದ್ದಾಯಿತು. ತ್ರಿಗುಣಾತೀತ ಸ್ವಾಮಿಜಿ ಹೀಗೆ ಕಾರ್ಯಭಾರವನ್ನು ಸ್ವೀಕರಿಸಿ ಕ್ರಿ.ಶ.೧೮೯೮ರ ಮಾಘಶುದ್ಧ ಪಾಡ್ಯಮಿಯ ದಿವಸ ಈ ಪತ್ರಿಕೆಯನ್ನು ಪ್ರಕಾಶಪಡಿಸಿದರು. ಸ್ವಾಮಿಜಿ ಈ ಪತ್ರಿಕೆಗೆ ಉದ್ಯೋಧನ' ಎಂಬ ಹೆಸರನ್ನು ಕೊಟ್ಟು ಅದರ ಅಭಿವೃದ್ಧಿಗೆ ತ್ರಿಗುಣಾತೀತರನ್ನು ಬಹುವಾಗಿ ಆಶೀರ್ವದಿಸಿದರು. ಸರ್ವಶ್ರಮಸಹಿಷ್ಣುಗಳಾದ ತ್ರಿಗುಣಾತೀತ ಸ್ವಾಮಿಗಳು ಸ್ವಾಮಿಜಿಯವರ ಅಪ್ಪಣೆ ಮೇರೆಗೆ ಅದರ ಮುದ್ರಣ ಮತ್ತು ಪ್ರಚಾರಕ್ಕಾಗಿ ಎಷ್ಟು ಪರಿಶ್ರಮಪಟ್ಟರೆಂಬುದನ್ನು ತಿಳಿಸುವುದಕ್ಕೆ ಮತ್ತೊಂದು ದೃಷ್ಟಾಂತವು ಹುಡುಕಿದರೂ ಸಿಕ್ಕುವುದು ಕಷ್ಟ. ಕೆಲವು ವೇಳೆ ಭಕ್ತ ಗೃಹಸ್ಥರಲ್ಲಿ ಭಿಕ್ಷಾನ್ನವನ್ನು ಪಡೆಯುತ್ತಲೂ, ಮತ್ತೆ ಕೆಲವು ವೇಳೆ ಕಾಲುನಡಿಗೆಯಲ್ಲಿ ಹತ್ತು ಹನ್ನೆರಡು ಮೈಲಿಗಳನ್ನು ನಡೆಯುತ್ತಲೂ ತ್ರಿಗುಣಾತೀತ ಸ್ವಾಮಿಗಳು ಈ ಪತ್ರಿಕೆಯ ಪ್ರಚಾರಕ್ಕಾಗಿ ಪ್ರಾಣವನ್ನಾದರೂ ಕೊಡುವುದಕ್ಕೆ ಹಿಂತೆಗೆಯದೆ ಕೆಲಸ ಮಾಡುತ್ತಿದ್ದರು. ಅಲ್ಲದೆ ಆಗ ಕೆಲಸ ಮಾಡುವವರನ್ನು ದುಡ್ಡು ಕೊಟ್ಟು ಇಟ್ಟುಕೊಳ್ಳುವುದಕ್ಕೆ ಅನುಕೂಲವಿರಲಿಲ್ಲ. ಪತ್ರಿಕೆಗಾಗಿ ಗೊತ್ತುಮಾಡಿ ಇಟ್ಟಿದ್ದ ಹಣದಲ್ಲಿ ಪತ್ರಿಕೆಗೆ ಹೊರತು ಮತ್ತಾವುದಕ್ಕೂ ಒಂದು ಕಾಸನ್ನೂ ಉಪಯೋಗಿಸಕೂಡದೆಂದು ಸ್ವಾಮಿಜಿ ಆಜ್ಞೆ ಮಾಡಿದ್ದರು. ಆದ್ದರಿಂದ ತ್ರಿಗುಣಾತೀತ ಸ್ವಾಮಿಗಳು ಭಕ್ತಾದಿಗಳ ಮನೆಯಲ್ಲಿ ಭಿಕ್ಷೆ ಗಿಕ್ಷೆಗಳನ್ನು ಮಾಡಿಕೊಂಡು ತಮ್ಮ ಹೊಟ್ಟೆಯ ಪಾಡನ್ನು ಹೇಗೊ ಕಳೆದುಕೊಳ್ಳುತ್ತ ಈ ಅಪ್ಪಣೆಯನ್ನು ಅಕ್ಷರಶಃ ನಡೆಸಿದರು.</p>
<p>ಪತ್ರಿಕೆಯ ಪ್ರಸ್ತಾವನೆಯನ್ನು ಸ್ವಾಮಿಜಿಯವರೇ ಸ್ವಂತವಾಗಿ ಬರೆದು ಕೊಟ್ಟರು; ಮತ್ತು ಸ್ವಾಮಿಾಜಿಯವರು ಪರಮಹಂಸರ ಸಂನ್ಯಾಸಿ ಮತ್ತು ಗೃಹಸ್ಥಭಕ್ತರೇ ಈ ಪತ್ರಿಕೆಗೆ</p>
<p>*<span class="en"> C.W, Vol. VII, P. 172</span></p>
<p>:</p>

<!-- 349-8/0172-->
<p>ಲೇಖನಗಳನ್ನು ಬರೆಯಬೇಕೆಂದೂ, ಅಶ್ಲೀಲ ವ್ಯಂಜಕವಾದ ಯಾವ ಜಾಹಿರಾತು ಮುಂತಾದುವುಗಳನ್ನು ಈ ಪತ್ರಿಕೆಯಲ್ಲಿ ಹಾಕಕೂಡದೆಂದೂ ತಿಳಿಸಿದರು. ಸ್ವಾಮಿಾಜಿ ಸಂಘರೂಪವಾಗಿ ಪರಿಣಮಿಸಿದ ರಾಮಕೃಷ್ಣ ಮಿಷನ್‌ನ ಸದಸ್ಯರನ್ನು ಈ ಪತ್ರಿಕೆಗೆ ಲೇಖನಗಳನ್ನು ಬರೆಯುವಂತೆಯೂ, ಪತ್ರಿಕೆಯ ಸಹಾಯದಿಂದ ಪರಮಹಂಸರ ಧರ್ಮಸಂಬಂಧವಾದ ಅಭಿಪ್ರಾಯಗಳನ್ನು ಜನಸಾಮಾನ್ಯರಲ್ಲಿ ಹರಡುವಂತೆಯೂ ಹೇಳಿದರು. ಪತ್ರಿಕೆಯ ಮೊದಲನೆಯ ಸಂಚಿಕೆಯು ಪ್ರಕಟವಾದಾಗ ಶಿಷ್ಯನು ಒಂದು ದಿನ ಮಠಕ್ಕೆ ಹೋದನು. ಸ್ವಾಮಿಾಜಿಗೆ ನಮಸ್ಕಾರ ಮಾಡಿ ಕುಳಿತುಕೊಂಡಾಗ ಅವರು ಆತನೊಡನೆ ಉದ್ಯೋಧನದ ಸಂಬಂಧವಾಗಿ ಹೀಗೆ ಮಾತುಕತೆಗಳಿಗೆ ಆರಂಭ ಮಾಡಿದರು:</p>
<p>ಸ್ವಾಮಿಾಜಿ: (ಪತ್ರಿಕೆಯ ಹೆಸರನ್ನು ವಿಕಾರಪಡಿಸಿ, ಹಾಸ್ಯಕ್ಕೋಸ್ಕರ ) “ಉದ್ಭಂಧನ'ವನ್ನು ನೋಡಿದೆಯೊ?</p>
<p>ಶಿಷ್ಯ : ನೋಡಿದೆ; ಚೆನ್ನಾಗಿದೆ. ಸ್ವಾಮಿಜಿ: ಈ ಪತ್ರಿಕೆಯ ಭಾವ ಭಾಷೆ ಎಲ್ಲಾ ಹೊಸ ಮಾದರಿಯಲ್ಲಿ ಬರಬೇಕು. ಶಿಷ್ಯ : ಹೇಗೆ?</p>
<p>ಸ್ವಾಮಿಾಜಿ: ಪರಮಹಂಸರ ಭಾವವನ್ನು ಎಲ್ಲರಿಗೂ ಕೊಡಲೇಬೇಕು; ಅಲ್ಲದೆ ಬಂಗಾಳಿ ಭಾಷೆಗೆ ನೂತನವಾದ ಓಜಸ್ಸನ್ನು ತಂದುಕೊಡಬೇಕು. ಹೇಗೆಂದರೆ ಹೆಚ್ಚಾಗಿ ಕ್ರಿಯಾಪದವನ್ನು ಉಪಯೋಗ ಮಾಡಿದರೆ ಭಾಷೆಯ ಸತ್ಯ ಕಡಿಮೆಯಾಗಿಬಿಡುತ್ತದೆ. ವಿಶೇಷಣ ಬಳಸಿ ಕ್ರಿಯಾಪದದ ಉಪಯೋಗವನ್ನು ಕಡಿಮೆ ಮಾಡಬೇಕು. ನಾನು ಮೊದಲು ನೋಡಿ ಆಮೇಲೆ ಅಚ್ಚಿಗೆ ಕೊಡುತ್ತೇನೆ.</p>
<p>ಶಿಷ್ಯ : ಮಹಾಶಯರೇ, ತ್ರಿಗುಣಾತೀತ ಸ್ವಾಮಿಗಳು ಈ ಪತ್ರಿಕೆಗಾಗಿ ಪಡುತ್ತಿರುವ ಶ್ರಮ ಅನ್ಯರಿಗೆ ಸಾಧ್ಯವಿಲ್ಲ.</p>
<p>ಸ್ವಾಮಿಾಜಿ: ಪರಮಹಂಸರ ಈ ಸಂನ್ಯಾಸೀ ಸಂತಾನರೆಲ್ಲಾ ಸುಮ್ಮನೆ ಮರದ ಕೆಳಗೆ ಬೆಂಕಿಯನ್ನು ಹೊತ್ತಿಸಿಕೊಂಡು ಕುಳಿತುಕೊಳ್ಳುವುದಕ್ಕಾಗಿ ಹುಟ್ಟಿದ್ದಾರೆಂದು ನೀನು ತಿಳಿದುಕೊಂಡಿರುವ ಹಾಗಿದೆ. ಇವರಲ್ಲಿ ಯಾರು ಯಾವ ಕ್ಷೇತ್ರಕ್ಕೆ ಹೋದರೂ ಅಲ್ಲಿ ಅದರ ಉದ್ಯಮಶೀಲತೆಯನ್ನು ನೋಡಿ ಜನರು ಬೆರಗಾಗುವರು. ಕಾರ್ಯವನ್ನು ಹೇಗೆ ಮಾಡಬೇಕೆಂಬುದನ್ನು ಇವರಿಂದ ಕಲಿತುಕೊ. ನೋಡು, ನನ್ನ ಮಾತನ್ನು ನಡೆಸುವುದಕ್ಕಾಗಿ ತ್ರಿಗುಣಾತೀತನು ಸಾಧನಭಜನೆಗಳನ್ನೂ ಧ್ಯಾನ ಧಾರಣೆಗಳನ್ನೂ ಸಹ ಬಿಟ್ಟು ಕಾರ್ಯವನ್ನು ಕೈಗೊಂಡಿದ್ದಾನೆ. ಇದೇನು ಕಡಿಮೆ ತ್ಯಾಗದ ಮಾತೆ? ನನ್ನ ಮೇಲೆ ಎಷ್ಟು ವಿಶ್ವಾಸವಿಟ್ಟು ಈ ಕರ್ಮ ಪ್ರವೃತ್ತಿಯನ್ನು ತಂದುಕೊಂಡಿದ್ದಾನೆ ಬಲ್ಲೆಯಾ? ಕಾರ್ಯಸಿದ್ದ ಮಾಡಿ ಆಮೇಲೆ ಬಿಡುತ್ತಾನೆ ! ನಿನಗೆ ಇಷ್ಟೊಂದು ದಾರ್ಡ್ಯವಿದೆಯೆ?</p>

<!-- 349-8/0173-->

<p>ಶಿಷ್ಯ: ಆದರೆ ಮಹಾಶಯರೆ, ಕಾವಿಯನ್ನುಟ್ಟ ಸಂನ್ಯಾಸಿಗಳು ಹೀಗೆ ಗೃಹಸ್ಥರ ಮನೆಯ ಬಾಗಿಲು ಬಾಗಿಲಿಗೂ ಅಲೆಯುವುದು ನನಗೆ ಹೇಗೆ ಹೇಗೋ ಕಾಣುತ್ತದೆ. - ಸ್ವಾಮಿಜಿ: ಏಕೆ? ಪತ್ರಿಕೆಯ ಪ್ರಚಾರ ಗೃಹಿಗಳ ಕಲ್ಯಾಣಕ್ಕೋಸ್ಕರವೇ. ದೇಶದಲ್ಲಿ ಹೊಸ ಭಾವನೆಗಳನ್ನು ಪ್ರಚಾರಗೊಳಿಸುವುದರ ಮೂಲಕ ಜನಸಾಮಾನ್ಯರ ಕಲ್ಯಾಣ ಸಾಧಿತವಾಗಬೇಕು. ಫಲಾಕಾಂಕ್ಷೆಯಿಲ್ಲದೆ ಮಾಡುವ ಈ ಕರ್ಮವು ಸಾಧನಭಜನೆ ಗಳಿಗಿಂತ ಕಡಿಮೆಯೆಂದು ಯೋಚಿಸಿಕೊಂಡಿದ್ದೀಯೊ? ನಮ್ಮ ಉದ್ದೇಶವು ಜೀವಹಿತ ಸಾಧನ; ನಮಗೆ ಈ ಪತ್ರಿಕೆಯ ಆದಾಯದಿಂದ ದುಡ್ಡು ಕೂಡಿಹಾಕುವ ಯೋಚನೆ ಇಲ್ಲ. ನಾವು ಸರ್ವವನ್ನೂ ತ್ಯಾಗ ಮಾಡಿದ ಸಂನ್ಯಾಸಿಗಳು - ನಮಗೇನು ಹೆಂಡತಿ ಮಕ್ಕಳಿಲ್ಲ; ಅವರಿಗೋಸ್ಕರ ಏನಾದರೂ ಇಟ್ಟಿರಬೇಕೆನ್ನುವುದಕ್ಕೆ, ಕಾರ್ಯಸಾಧನೆ ಮತ್ತು ಸಂಪಾದನೆ. ಆದರೆ ಇದರ ಆದಾಯವೆಲ್ಲವೂ ಪ್ರಾಣಿಸೇವೆಗಾಗಿ ಉಪಯೋಗಿಸ ಲ್ಪಡುತ್ತದೆ. ಅಲ್ಲಲ್ಲಿ ಸಂಘಗಳ ಏರ್ಪಾಟು, ಸೇವಾಶ್ರಮ ಸ್ಥಾಪನೆ ಮತ್ತು ಇನ್ನೂ ನಾನಾ ಹಿತಕರವಾದ ಕಾರ್ಯಗಳಲ್ಲಿ ಹಣವು ಸದ್ವಿನಿಯೋಗವಾಗುತ್ತದೆ. ನಾವೇನು ಗೃಹಸ್ಥರ ಹಾಗೆ ಸ್ವಂತ ಸಂಪಾದನೆಯ ಉದ್ದೇಶವನ್ನಿಟ್ಟುಕೊಂಡು ಈ ಕೆಲಸ ಮಾಡುತ್ತಿಲ್ಲ. ಕೇವಲ ಪರಹಿತಕ್ಕಾಗಿಯೇ ನಮ್ಮ ಕಾರ್ಯ ಎಲ್ಲಾ - ಇದನ್ನು ತಿಳಿದುಕೊ.</p>
<p>ಶಿಷ್ಯ : ಹಾಗಿದ್ದರೂ ಎಲ್ಲರೂ ಈ ಭಾವವನ್ನು ಗ್ರಹಿಸಲಾರರು.</p>
<p>ಸ್ವಾಮಿಾಜಿ: ಗ್ರಹಿಸದಿದ್ದರೆ ಬಿಡಲಿ; ನಮಗೆ ಅದರಿಂದ ಬರುವುದೇನು, ಹೋಗುವು ದೇನು? ನಾವು ನಿಂದೆ ಸ್ತುತಿ ಇವನ್ನು ಲೆಕ್ಕಮಾಡಿಕೊಂಡು ಕೆಲಸ ಮಾಡುವುದಿಲ್ಲ.</p>
<p>ಶಿಷ್ಯ : ಮಹಾಶಯರೆ, ಈ ಪತ್ರಿಕೆ ಹದಿನೈದು ದಿನಕ್ಕೊಂದು ಸಾರಿ ಬರುತ್ತದೆ; ಇದು ವಾರಪತ್ರಿಕೆಯಾಗಬೇಕೆಂದು ನನ್ನ ಇಚ್ಛೆ.</p>
<p>ಸ್ವಾಮಿಾಜಿ: ಅದೇನೋ ನಿಜ; ಆದರೆ ದುಡ್ಡು ಎಲ್ಲಿದೆ? ಪರಮಹಂಸರ ಇಚ್ಛೆಯಿಂದ ದುಡ್ಡು ಜೊತೆಯಾದರೆ ಇದನ್ನು ಆಮೇಲೆ ದೈನಿಕವನ್ನಾಗಿ ಬೇಕಾದರೆ ಮಾಡಬಹುದು. ದಿನವೂ ಲಕ್ಷ ಪ್ರತಿಗಳನ್ನು ಅಚ್ಚು ಮಾಡಿಸಿ ಕಲ್ಕತ್ತೆಯ ಗಲ್ಲಿ ಗಲ್ಲಿ ಗಳಲ್ಲಿಯೂ ದುಡ್ಡಿಲ್ಲದೆ ಹಂಚಬಹುದು.</p>
<p>ಶಿಷ್ಯ : ತಮ್ಮ ಈ ಯೋಚನೆ ಬಹಳ ಚೆನ್ನಾಗಿದೆ.</p>
<p>ಸ್ಯಾಮಾಜಿ: ಕಾಗದವನ್ನು ಮಗ್ಗುಲಲ್ಲಿ ರಾಶಿಮಾಡಿ ನಿಲ್ಲಿಸಿ, ನಿನ್ನನ್ನು ಸಂಪಾದಕನನ್ನಾಗಿ ಮಾಡಿಬಿಡಬೇಕೆಂದು ನನ್ನ ಇಚ್ಛೆ. ಯಾವುದಾದರೂ ಒಂದು ಸ್ವಂತ ಕೆಲಸವನ್ನು ಮೂಲೆಗೆ ಒತ್ತರಿಸುವುದಕ್ಕೆ ನಿಮಗೆ ಇನ್ನೂ ಸಾಮರ್ಥವಿಲ್ಲ. ಅದನ್ನು ಮಾಡುವುದಕ್ಕೆ ಈ ಸರ್ವತ್ಯಾಗಿಗಳಾದ ಸಾಧುಗಳೇ ಸಮರ್ಥರು. ಇವರು ಕೆಲಸ ಮಾಡಿ ಸಾಯುವರೇ ಹೊರತು ಹಿಂಜರಿಯುವ ಜನರಲ್ಲ. ಸ್ವಲ್ಪ ಅಡ್ಡಿ ಅಥವಾ ಸ್ವಲ್ಪ ನಿಂದೆ ಬಂದರೆ ಅಷ್ಟಕ್ಕೇ ನೀವು ಪ್ರಪಂಚವೇ ಅಂಧಕಾರಮಯವಾದಂತೆ ಭಾವಿಸುವಿರಿ.</p>
<p>ಶಿಷ್ಯ : ಆ ದಿವಸ ನೋಡಿದೆ. ಸ್ವಾಮಿ ತ್ರಿಗುಣಾತೀತರು ಪರಮಹಂಸರ ಚಿತ್ರಪಟವನ್ನು ಮುದ್ರಾಲಯದಲ್ಲಿ ಪೂಜಿಸಿ, ಆಮೇಲೆ ಕಾರ್ಯವನ್ನು ಆರಂಭಿಸಿದರು, ಮತ್ತು ಕಾರ್ಯ ಸಫಲವಾಗುವುದಕ್ಕೋಸ್ಕರ ತಮ್ಮ ಕೃಪೆಯನ್ನು ಯಾಚಿಸಿದರು.</p>

<!-- 349-8/0174-->
<p>ಸ್ವಾಮಿಾಜಿ: ನಮ್ಮ ಕೇಂದ್ರ ಪರಮಹಂಸರೆ. ನಾವು ಪ್ರತಿಯೊಬ್ಬರೂ ಆ ಕೇಂದ್ರ ಜ್ಯೋತಿಯ ಒಂದೊಂದು ಕಿರಣ ಪರಮಹಂಸರ ಪೂಜೆ ಮಾಡಿ ಕಾರ್ಯವನ್ನು ಆರಂಭಿಸಿದನೋ, ಒಳ್ಳೆಯದು ಮಾಡಿದ. ನನಗೆ ಮಾತ್ರ ಯಾರೂ ಪೂಜೆಯ ಸಂಗತಿಯನ್ನು ಕುರಿತು ಏನೂ ಹೇಳಲಿಲ್ಲ. - ಶಿಷ್ಯ : ಮಹಾಶಯರೆ, ಅವರು ತಮಗೆ ಹೆದರುವರು. ತ್ರಿಗುಣಾತೀತ ಸ್ವಾಮಿಗಳು “ನೀನು ಮೊದಲು ಸ್ವಾಮಿಗಳ ಹತ್ತಿರ ಹೋಗಿ ತಿಳಿದುಕೊಂಡು ಬಾ, ಮೊದಲನೆಯ ಸಂಚಿಕೆಯ ವಿಚಾರವಾಗಿ ಅವರು ಏನು ಅಭಿಪ್ರಾಯಪಡುತ್ತಾರೆಂದು; ಆಮೇಲೆ ನಾನು ಅವರನ್ನು ನೋಡಲು ಹೋಗುತ್ತೇನೆ' ಎಂದು ಈವೊತ್ತು ಬೆಳಿಗ್ಗೆ ನನಗೆ ಹೇಳಿದರು.</p>
<p>ಸ್ವಾಮಿಾಜಿ: ಹೋಗಿ ಹೇಳು, ನಾನು ಅವನ ಕಾರ್ಯದಿಂದ ಬಹಳ ಸಂತೋಷ ಪಟ್ಟಿದ್ದೇನೆಂದು; ಅವನಿಗೆ ನನ್ನ ಸ್ನೇಹಾಶೀರ್ವಾದಗಳನ್ನು ತಿಳಿಸು; ಅಲ್ಲದೆ ನಿಮ್ಮಲ್ಲಿ ಪ್ರತಿಯೊಬ್ಬರೂ ಸಾಧ್ಯವಾದಷ್ಟು ಅವನಿಗೆ ಸಹಾಯ ಮಾಡಿ, ಅದರಿಂದ ದೇವರ ಕೆಲಸವೇ ಆಗುತ್ತದೆ. ಈ ಮಾತುಗಳನ್ನು ಹೇಳಿ ಸ್ವಾಮಿಾಜಿ, ಬ್ರಹ್ಮಾನಂದ ಸ್ವಾಮಿ ಗಳನ್ನು ಹತ್ತಿರಕ್ಕೆ ಕರೆದು ಆವಶ್ಯಕತೆ ಬಿದ್ದಂತೆ ಮುಂದೆ “ಉದ್ಯೋಧನ'ಕ್ಕಾಗಿ ತ್ರಿಗುಣಾ ತೀತರಿಗೆ ಮತ್ತಷ್ಟು ದುಡ್ಡನ್ನು ಕೊಡುವಂತೆ ಹೇಳಿದರು. ಆ ದಿವಸ ರಾತ್ರಿ ಊಟವಾದ ಮೇಲೆ ಸ್ವಾಮೀಜಿ ಪುನಃ ಶಿಷ್ಯನೊಡನೆ “ಉದ್ಯೋಧನ' ಪತ್ರಿಕೆಯ ಸಂಬಂಧವಾಗಿ ಆಲೋಚನೆ ಮಾಡಿದರು. ಈ ಸಂದರ್ಭದಲ್ಲಿ ಅದನ್ನೂ ನಾವು ಪಾಠಕರಿಗೆ ಹೇಳುತ್ತೇವೆ.</p>
<p>ಸ್ವಾಮಿಾಜಿ: ಉದ್ಯೋಧನವು ಸಾಧಾರಣರಿಗೆ ಸಕಲ ವಿಚಾರಗಳಲ್ಲಿಯೂ ಜೀವನ ಪೋಷಕ ಆದರ್ಶಗಳನ್ನು ಕೊಡಬೇಕು. ಅಲ್ಲ, ಇಲ್ಲ ಎಂಬ ಭಾವ ಮನುಷ್ಯನನ್ನು ನಿರ್ಜಿವ ಮಾಡಿಬಿಡುತ್ತದೆ. ನೋಡುತ್ತಿಲ್ಲವೆ, ತಾಯಿ ತಂದೆಗಳು ಹುಡುಗರನ್ನು ಹಗಲೂ ರಾತ್ರಿ ಓದಿ ಬರೆಯಬೇಕೆಂದು ಹೊಡೆಯುತ್ತಾ, 'ಇವನಿಂದ ಏನೂ ಆಗುವುದಿಲ್ಲ' 'ಶುದ್ದ ಕತ್ತೆ' ಎಂದು ಬೈಯುತ್ತಾರೆ. ಅವರ ಹುಡುಗರು ಅನೇಕ ಕಡೆಗಳಲ್ಲಿ ಹಾಗೇ ಆಗಿಬಿಡುತ್ತಾರೆ. ಹುಡುಗರಿಗೆ ಒಳ್ಳೆಯದನ್ನು ಹೇಳಿದರೆ – ಉತ್ಸಾಹವನ್ನು ಕೊಟ್ಟರೆ, ಕಾಲಕ್ರಮದಲ್ಲಿ ನಿಜವಾಗಿಯೂ ಒಳ್ಳೆಯದಾಗುತ್ತದೆ. ಮಕ್ಕಳಿಗೆ ಯಾವುದು ಒಳ್ಳೆಯದೋ, ಅದೇ ಉನ್ನತ ಭಾವನೆಗಳ ಸ್ಥರದಲ್ಲಿರುವ ಮಕ್ಕಳಿಗೂ ಅನ್ವಯಿಸುತ್ತದೆ. ಒಳ್ಳೆಯ ವಿಚಾರಗಳನ್ನು ಅವರಿಗೆ ನೀನು ಕೊಡಲು ಸಾಧ್ಯವಾದರೆ, ಮನುಷ್ಯರಾಗುವ ಮಟ್ಟಕ್ಕೆ ಜನರು ಬೆಳೆಯುತ್ತಾರೆ ಮತ್ತು ಅವರ ಸ್ವಂತ ಕಾಲುಗಳ ಮೇಲೆ ನಿಲ್ಲುವುದನ್ನು ಕಲಿಯುತ್ತಾರೆ. ಭಾಷೆ, ಸಾಹಿತ್ಯ, ದರ್ಶನ, ಕವಿತೆ, ಶಿಲ್ಪ ಇವುಗಳಲ್ಲಿಯೂ ಮನುಷ್ಯನು ಯೋಚಿಸುವ ಅಥವಾ ಮಾಡುವ ಸಮಸ್ತ ವಿಚಾರಗಳಲ್ಲಿಯೂ ತಪ್ಪನ್ನು ತೋರಿಸದೆ ಇವುಗಳನ್ನು ಹೇಗೆ ಕ್ರಮಕ್ರಮವಾಗಿ ಮತ್ತೂ ಚೆನ್ನಾಗಿ ಮಾಡಬಹುದೋ ಅದನ್ನೇ ಹೇಳಿಕೊಡಬೇಕು. ಭ್ರಮೆ ಪ್ರಮಾದಗಳನ್ನು ತೋರಿಸಿದರೆ ಮನುಷ್ಯನ ಮನಸ್ಸಿಗೆ ನೋವು ಆಗುತ್ತದೆ. ಪರಮಹಂಸರಲ್ಲಿ ನಾನು ಇದನ್ನು ನೋಡಿದ್ದೆ - ಯಾರನ್ನು ನಾವು ಹೇಯರೆಂದು ತಿಳಿದಿದ್ದೇವೋ ಅಂಥವರಿಗೂ ಅವರು ಪ್ರೋತ್ಸಾಹ ಕೊಟ್ಟು ಜೀವನದಲ್ಲಿ ಅವರ ಮತಿಗತಿಗಳನ್ನು ತಿರುಗಿಸಿ ಬಿಡುತ್ತಿದ್ದರು. ಅವರು ಶಿಕ್ಷಣ ಕೊಡುತ್ತಿದ್ದ ರೀತಿಯೇ ಒಂದು ಅದ್ಭುತ ವಿಚಾರ !</p>

<!-- 349-8/0175-->

<p>ಈ ಮಾತುಗಳನ್ನು ಹೇಳಿ ಸ್ವಾಮೀಜಿ ಸ್ವಲ್ಪ ಹೊತ್ತು ಸುಮ್ಮನಾದರು. ಆಮೇಲೆ ಪುನಃ ಹೇಳತೊಡಗಿದರು: 'ಧರ್ಮ ಪ್ರಚಾರವೆಂದರೆ ಕೇವಲ ಯಾವುದೆಂದರೆ ಅದನ್ನು ತೆಗೆದುಕೊಂಡು ಯಾರೆಂದರೆ ಅವರ ಮೇಲೆ ಹೇರಿ ಮುಸುಡಿಯನ್ನು ತಿರುಗಿಸುವ ಕೆಲಸವೆಂದು ತಿಳಿದುಕೊಳ್ಳಬೇಡ. ದೈಹಿಕ, ಮಾನಸಿಕ ಮತ್ತು ಆಧ್ಯಾತ್ಮಿಕ ಹೀಗೆ ಸಕಲ ಕಾರ್ಯಗಳಲ್ಲಿಯೂ ಮನುಷ್ಯನಿಗೆ ಪೋಷಕ ಭಾವಗಳನ್ನು ಕೊಡಬೇಕು; ಹಾಗಲ್ಲದೆ ದ್ವೇಷಿಸಬಾರದು. ಒಬ್ಬರನ್ನೊಬ್ಬರು ದ್ವೇಷಿಸಿ ದ್ವೇಷಿಸಿಯೇ ನಿಮಗೆ ಅಧಃಪತನ ಉಂಟಾಗಿದೆ. ಈಗ ಕೇವಲ ಬಲಪ್ರದವಾಗುವ ಮತ್ತು ಜೀವಪೋಷಕವಾಗುವ ಭಾವವನ್ನೇ ಕೊಟ್ಟು ಜನರನ್ನು ಮೇಲಕ್ಕೆ ಎತ್ತಬೇಕು; ಮೊದಲು ಸಮಸ್ತ ಹಿಂದೂ ಜನರನ್ನು ಹೀಗೆ ಎತ್ತಬೇಕು. ಆಮೇಲೆ ಜಗತ್ತನ್ನು ಎತ್ತಬೇಕು. ಪರಮಹಂಸರು ಅವತಾರ ಮಾಡುವುದಕ್ಕೆ ಕಾರಣವೇ ಇದು. ಅವರು ಜಗತ್ತಿನಲ್ಲಿ ಯಾರ ಭಾವವನ್ನೂ ನಾಶಪಡಿಸಲಿಲ್ಲ. ಮಹಾ ಅಧಃಪತಿತನಾದ ಮನುಷ್ಯನಿಗೂ ಅವರು ಅಭಯವನ್ನು ಕೊಟ್ಟು ಉತ್ಸಾಹವನ್ನು ಕೊಟ್ಟು ಮೇಲೆತ್ತುತ್ತಿದ್ದರು, ನಾವೂ ಅವರ ಪದಾನುಸರಣ ಮಾಡಿಕೊಂಡು ಎಲ್ಲರನ್ನೂ ಮೇಲಕ್ಕೆತ್ತಬೇಕು, ಎಚ್ಚರಗೊಳಿಸಬೇಕು ತಿಳಿಯಿತೆ ?”</p>
<p>ನಿಮ್ಮ ಚರಿತ್ರೆ, ಸಾಹಿತ್ಯ, ಪುರಾಣ ಮುಂತಾದ ಶಾಸ್ತ್ರಗ್ರಂಥಗಳೆಲ್ಲ ಮನುಷ್ಯನಿಗೆ ಕೇವಲ ಭಯವನ್ನೇ ತೋರಿಸುತ್ತವೆ ! ಅವನನ್ನು ಕುರಿತು ನೀನು ನರಕಕ್ಕೆ ಹೋಗುವೆ, ನಿನಗೆ ಇನ್ನು ಮಾರ್ಗವಿಲ್ಲ ಎಂದು ಮಾತ್ರ ಹೇಳುತ್ತವೆ. ಅದರಿಂದಲೇ ಈ ಉತ್ಸಾಹಾಹಿತ್ಯವೂ ದೌರ್ಬಲ್ಯವೂ ಭರತಖಂಡಕ್ಕೆ ಅಸ್ಥಿಗತವಾಗಿಬಿಟ್ಟಿವೆ. ಆದಕಾರಣ ವೇದ ವೇದಾಂತಗಳ ಉಚ್ಚ ಉಚ್ಚ ಭಾವಗಳನ್ನು ಸುಲಭವಾದ ಮಾತುಗಳಲ್ಲಿ ಜನರಿಗೆ ತಿಳಿಸಿಕೊಡಬೇಕಾಗಿದೆ. ಸದಾಚಾರ ಸದ್ಯವಹಾರ ವಿದ್ಯೆ ಶಿಕ್ಷಣ ಇವುಗಳನ್ನು ಕೊಟ್ಟು ಬ್ರಾಹ್ಮಣನನ್ನೂ ಚಂಡಾಲನನ್ನೂ ಒಂದು ಸಮಕ್ಕೆ ತರಬೇಕು. “ಉದ್ಯೋಧನ ಪತ್ರಿಕೆಯಲ್ಲಿ ಇದನ್ನೆಲ್ಲ ಬರೆದು ಹುಡುಗರು ಮಕ್ಕಳು ಹೆಂಗಸರು ಎಲ್ಲರನ್ನೂ ಉದ್ಧಾರಮಾಡಿ ಮತ್ತೆ, ನೋಡೋಣ. ಹಾಗಾದರೆ, ನಿಮ್ಮ ವೇದ ವೇದಾಂತವ್ಯಾಸಂಗ, ಸಾರ್ಥಕವಾಯಿತೆಂದು ತಿಳಿಯುತ್ತೇನೆ. ಏನೆನ್ನುತ್ತೀಯೆ - ಕೈಲಾಗುತ್ತದೆಯೊ?”</p>
<p>ಶಿಷ್ಯ : ತಮ್ಮ ಆಶೀರ್ವಾದ ಮತ್ತು ಆದೇಶಗಳಾದರೆ ಎಲ್ಲ ಸಂಗತಿಗಳಲ್ಲಿಯೂ ಜಯಶೀಲನಾಗುವೆನೆಂದು ತೋರುತ್ತದೆ.</p>
<p>ಸ್ವಾಮಿಾಜಿ: ಮತ್ತೊಂದು ಮಾತು - ಶರೀರವನ್ನು ಬಲಯುತವಾಗಿ ಮಾಡಿ ಕೊಳ್ಳುವುದನ್ನು ನೀನು ಕಲಿಯಬೇಕು ಮತ್ತು ಇತರರಿಗೆ ಕಲಿಸಬೇಕು. ನೋಡಿಲ್ಲವೇ ಈಗಲೂ ನಾನು ನಿತ್ಯವೂ ಡಂಬೆಲ್ ಸಾಧನೆ ಮಾಡುತ್ತಿರುವುದನ್ನು ? ನಿತ್ಯವೂ ಬೆಳಿಗ್ಗೆ ಸಾಯಂಕಾಲ ಸಂಚಾರ ಮಾಡು; ದೇಹಶ್ರಮಪಡು, ದೇಹವೂ ಮನಸ್ಪೂ ಸರಿಸಮವಾಗಿ ಅಭಿವೃದ್ದಿಯಾಗುತ್ತ ಹೋಗಬೇಕು. ಎಲ್ಲದಕ್ಕೂ ಮತ್ತೊಬ್ಬರನ್ನು ನೆಚ್ಚಿಕೊಂಡು ಏಕೆ ಹೋಗುತ್ತಿರಬೇಕು? ಶರೀರವನ್ನು ಬಲಪಡಿಸಿಕೊಳ್ಳುವುದರ ಉಪಯೋಗವನ್ನು ತಿಳಿದುಕೊಂಡರೆ ಆಮೇಲೆ ತಾವೇ ಇದರಲ್ಲಿ ಪ್ರವರ್ತಿಸುತ್ತಾರೆ. ಉಪಯೋಗವನ್ನು ತಿಳಿದುಕೊಳ್ಳುವುದಕ್ಕೆ ಆ ಶಿಕ್ಷಣ ಬೇಕಾಗಿರುವುದು.</p>

<!-- 349-8/0176-->
<p>ಅಧ್ಯಾಯ ೨೮ *</p>
<p>ಸ್ಥಳ : ಬೇಲೂರು ಮಠ, ವರ್ಷ: ಕ್ರಿ.ಶ. ೧೮೯೯. ಶಿಷ್ಯ : ಸ್ವಾಮಿಜಿ, ನಮ್ಮ ಸಮಾಜ ಮತ್ತು ನಮ್ಮ ದೇಶ ಇಷ್ಟೊಂದು ಅಧೋಗತಿಗಿಳಿಯಲು ಕಾರಣವೇನು?</p>
<p>ಸ್ವಾಮಾಜಿ: ಅದಕ್ಕೆ ನೀವೇ ಕಾರಣರು. ಶಿಷ್ಯ : ಅದು ಹೇಗೆ ಸ್ವಾಮಿಾಜಿ? ನನಗೆ ಆಶ್ಚರ್ಯವಾಗುತ್ತಿದೆ.</p>
<p>ಸ್ವಾಮಿಾಜಿ: ಬಹುಕಾಲದಿಂದ ನೀವು ನಮ್ಮ ದೇಶದ ಕೆಳಗಿನ ಶ್ರೇಣಿಯ ಜನರನ್ನು ಹೀನಾಯವಾಗಿ ಕಾಣುತ್ತಿದ್ದೀರಿ. ಅದಕ್ಕೆ ನೀವು ಜಗತ್ತಿನ ದೃಷ್ಟಿಯಲ್ಲಿ ತಿರಸ್ಕೃತರಾಗಿದ್ದೀರಿ.</p>
<p>ಶಿಷ್ಯ : ನಾವು ಹಾಗೆ ಕೀಳಾಗಿ ಕಂಡದ್ದನ್ನು ನೀವು ಯಾವಾಗ ನೋಡಿದಿರಿ?</p>
<p>ಸ್ಯಾಮಾಜಿ: ಏಕೆ ಪುರೋಹಿತ ವರ್ಗದವರು ಬ್ರಾಹ್ಮಣೇತರರಿಗೆ ವೇದ ಉಪನಿಷತ್ ಮುಂತಾದ ಶಾಸ್ತ್ರಗಳನ್ನು ಓದಲು ಅವಕಾಶ ಕೊಡಲಿಲ್ಲ? ಅವುಗಳನ್ನು ಮುಟ್ಟಲೂ ಕೂಡ ಬಿಡಲಿಲ್ಲ. ಅವರನ್ನು ಕೆಳಕ್ಕೆ ತುಳಿದಿದ್ದೀರಿ. ಕೇವಲ ಸ್ವಾರ್ಥದಿಂದ ನೀವೇ ಈ ರೀತಿ ಮಾಡಿದ್ದೀರಿ. ಪುರೋಹಿತ ವರ್ಗದವರೇ ಎಲ್ಲಾ ಧರ್ಮ ಗ್ರಂಥಗಳ ಏಕಮಾತ್ರ ಅಧಿಕಾರಿಗಳಾಗಿ ವಿಧಿ ನಿಷೇಧಗಳನ್ನೆಲ್ಲಾ ತಮ್ಮ ಹಿಡಿತದಲ್ಲೇ ಇಟ್ಟುಕೊಂಡಿದ್ದಾರೆ, ಬಾರಿಬಾರಿಗೂ ಇತರ ಜಾತಿಯವರನ್ನು ಕೀಳೆಂದೂ, ನೀಚರೆಂದೂ ಕರೆದು ಅವರ ತಲೆಯಲ್ಲಿ ತಾವು ನಿಜವಾಗಿಯೂ ಅಂತಹವರೆಂಬ ಭಾವನೆ ಬರುವಂತೆ ಮಾಡಿದ್ದೀರಿ. ನೀನು ಒಬ್ಬ ಮನುಷ್ಯನನ್ನು ಯಾವಾಗಲೂ ನೀನು ತುಚ್ಚ, ನೀಚ ಎಂದು ಹೇಳುತ್ತಿದ್ದರೆ ಅವನು ಕ್ರಮೇಣ ತಾನು ನೀಚನೆಂದೇ ಭಾವಿಸುವ ಹಾಗೆ ಆಗುತ್ತದೆ. ಇದೇ ಆ ಸಮ್ಮೋಹಿನಿ ವಿದ್ಯೆ <span class="en">(hypnotism). </span>ಈಗ ಬ್ರಾಹ್ಮಣೇತರ ವರ್ಗದವರು ನಿಧಾನವಾಗಿ ಎಚ್ಚೆತ್ತುಕೊಳ್ಳುತ್ತಿದ್ದಾರೆ. ಅವರಿಗೆ ಬ್ರಾಹ್ಮಣ, ಪುರಾಣ, ಮಂತ್ರಗಳ ಮೇಲಿನ ಶ್ರದ್ದೆ ಕಡಿಮೆಯಾಗುತ್ತಿದೆ. ಪಾಶ್ಚಾತ್ಯ ವಿದ್ಯಾಭ್ಯಾಸದ ಹರಡುವಿಕೆಯಿಂದ ಪುರೋಹಿತ ವರ್ಗದವರ ತಂತ್ರವೆಲ್ಲಾ ಕುಸಿದು ಬೀಳುತ್ತಿದೆ - ಮಳೆಗಾಲದಲ್ಲಿರುವ ಪದ್ಮಾನದಿಯ ದಡದಂತೆ, ನೀನದನ್ನು ನೋಡುತ್ತಿಲ್ಲವೆ? - ಶಿಷ್ಯ : ಸನಾತನಿಗಳ ದೋಷಾರೋಪಣೆಗಳೆಲ್ಲಾ ಕ್ರಮೇಣ ಈಗ ಕಡಿಮೆ ಯಾಗುತ್ತಿದೆ. - ಸ್ವಾಮಿಾಜಿ: ಅದು ಹಾಗೇ ಆಗಬೇಕು. ಬ್ರಾಹ್ಮಣರು ತೀವ್ರ ದುರ್ಮಾರ್ಗವರ್ತಿ ಗಳಾದರು. ಸ್ವಾರ್ಥ ದೃಷ್ಟಿಯಿಂದ ಅನೇಕ ವಿಚಿತ್ರವಾದ, ವೇದಗಳಲ್ಲಿಲ್ಲದ ದುರಾಚಾರ, ಅಧರ್ಮ ಮತ್ತು ಕುಯುಕ್ತಿಗಳನ್ನು ತಮ್ಮ ಪ್ರತಿಷ್ಠೆ ಕಾಪಾಡಿಕೊಳ್ಳುವುದಕ್ಕಾಗಿ ಪ್ರಚಾರಕ್ಕೆ ತಂದರು. ಈಗ ಅದರ ಫಲವನ್ನುಣ್ಣುತ್ತಿದ್ದಾರೆ. - ಶಿಷ್ಯ : ಆ ಫಲಗಳು ಯಾವುವು ಸ್ವಾಮಾಜಿ?</p>
<p>*<span class="en"> C.W, Vol. VII, P. 172</span></p>

<!-- 349-8/0177-->
<p>ಭಾಗ ೧, 177,</p>
<p>ಸ್ವಾಮಿಾಜಿ: ನಿನಗೆ ಕಾಣಿಸುತ್ತಿಲ್ಲವೆ ! ಹಿಂದೂದೇಶದ ಸಾಧಾರಣ ಜನರನ್ನು ಕೀಳುದೃಷ್ಟಿಯಿಂದ ಕಂಡುದರಿಂದಲೇ ಸಾವಿರಾರು ವರ್ಷಗಳಿಂದಲೂ ಈ ಗುಲಾಮಗಿರಿಯ ಜೀವನವನ್ನು ನಡೆಸುತ್ತಿರುವಿರಿ. ಅದಕ್ಕೆ ವಿದೇಶೀಯರ ಕಣ್ಣಲ್ಲಿ ನೀವು ದೋಷಕ್ಕೆ ಪಾತ್ರರಾಗಿರುವಿರಿ. ನಿಮ್ಮ ಸ್ವದೇಶೀಯರೇ ನಿಮ್ಮನ್ನು ಉಪೇಕ್ಷಿಸುತ್ತಿದ್ದಾರೆ. * ಶಿಷ್ಯ : ಆದರೆ ಈಗಲೂ ಬ್ರಾಹ್ಮಣರೇ ಎಲ್ಲಾ ಬಗೆಯ ವಿಧಿನಿಯಮ ವ್ರತಗಳನ್ನು ನಡೆಸುತ್ತಿರುವರು. ಬ್ರಾಹ್ಮಣರ ಅಭಿಪ್ರಾಯದಂತೆಯೇ ಜನರು ಅವುಗಳನ್ನು ಆಚರಿಸುತ್ತಿರುವರು. ನೀವೇಕೆ ಹೀಗೆ ಮಾತನಾಡುವಿರಿ?</p>
<p>ಸ್ವಾಮಿಾಜಿ: ನನಗೇನೋ ಅದು ಕಾಣಿಸುತ್ತಿಲ್ಲ. ಶಾಸ್ತ್ರಗಳಲ್ಲಿ ಹೇಳಿರುವ ಆ ಹತ್ತು ಬಗೆಯ ಸಂಸ್ಕಾರಗಳು ಈಗೆಲ್ಲಿ ಬಳಕೆಯಲ್ಲಿವೆ? ನಾನು ಇದೇ ಭರತಖಂಡವನ್ನೆಲ್ಲಾ ಸುತ್ತಿದ್ದೇನೆ. ಎಲ್ಲಾ ಕಡೆಯೂ ಶ್ರುತಿ, ಸ್ಮೃತಿಗಳಲ್ಲಿ ನಿಷೇಧಿಸಲ್ಪಟ್ಟಿರುವ ಸ್ಥಳೀಯ ಸಂಪ್ರದಾಯಗಳೇ ಸಮಾಜಕ್ಕೆ ಮಾರ್ಗದರ್ಶಿಗಳಾಗಿವೆ. ಬಳಕೆಯಲ್ಲಿರುವ ಪದ್ಧತಿಗಳು, ಸ್ಥಳೀಯ ಸಂಪ್ರದಾಯಗಳು, ಹೆಂಗಸರಲ್ಲಿ ವಾಡಿಕೆಯಲ್ಲಿರುವ ಪದ್ಧತಿಗಳು ಇವೇ ಎಲ್ಲಾ ಕಡೆಯೂ ಸ್ಮೃತಿಗಳ ಸ್ಥಾನವನ್ನು ಆಕ್ರಮಿಸಿಕೊಂಡಿವೆ. ಅವುಗಳನ್ನು ಆಚರಿಸುವವರು ಯಾರು? ನೀನು ಸಾಕಷ್ಟು ಹಣವನ್ನು ಖರ್ಚುಮಾಡುವ ಹಾಗಿದ್ದರೆ ಈ ಪುರೋಹಿತ ವರ್ಗದವರು ನೀನಿಷ್ಟಪಡುವ ಯಾವ ಕಾನೂನು, ನಿಷೇಧ ನಿಯಮಗಳನ್ನಾದರೂ ಬರೆಯಲು ಸಿದ್ಧರಾಗಿರುವರು. ಅವರಲ್ಲಿ ಎಷ್ಟು ಮಂದಿ ವೈದಿಕ ಕಲ್ಪ, ಗೃಹ್ಯ, ಶೌತ ಸೂತ್ರಗಳನ್ನು ಓದಿದ್ದಾರೆ? ಅದಲ್ಲದೆ ಬಂಗಾಳದಲ್ಲಿ ರಘುನಂದನನ ಶಾಸ್ತ್ರವನ್ನು ಅನುಸರಿಸುವರು. ಇನ್ನು ಕೊಂಚ ದೂರದಲ್ಲಿ ಮಿತಾಕ್ಷರನ ಕಾಯಿದೆ ಪ್ರಚಾರದಲ್ಲಿದೆ. ದೇಶದ ಮತ್ತೊಂದು ಭಾಗದಲ್ಲಿ ಮನುಧರ್ಮ ಶಾಸ್ತ್ರ ರೂಢಿಯಲ್ಲಿದೆ. ಒಂದೇ ಬಗೆಯ ಕಾಯಿದೆಗಳು ಎಲ್ಲಾ ಕಡೆಗೂ ಅನ್ವಯಿಸುವುದೆಂದು ನೀವು ಯೋಚಿಸುವಿರಿ ! ಆದ್ದರಿಂದ ನನಗೆ ಬೇಕಾದ್ದೇನೆಂದರೆ, ಜನರ ಮನಸ್ಸಿನಲ್ಲಿ ವೇದಗಳ ಮೇಲೆ ಹೆಚ್ಚು ಗೌರವ ಹುಟ್ಟುವಂತೆ ಮಾಡಿ ವೇದಾಭ್ಯಾಸ ಪ್ರಚಾರ ಮಾಡುವುದು. ವೇದಗಳ ಕಾಯಿದೆಗಳನ್ನು ಎಲ್ಲೆಡೆಯಲ್ಲೂ ಪ್ರಚಾರ ಮಾಡಬೇಕು.</p>
<p>ಶಿಷ್ಯ : ಈ ವರ್ತಮಾನ ಕಾಲದಲ್ಲಿ ಅವುಗಳನ್ನು ರೂಢಿಗೆ ತರಲು ಸಾಧ್ಯವೆ?</p>
<p>ಸ್ವಾಮಿಾಜಿ: ಪುರಾತನ ವೇದಗಳ ಎಲ್ಲಾ ಕಾಯಿದೆಗಳನ್ನೂ ಪ್ರಚಾರಕ್ಕೆ ತರಲಾಗುವುದಿಲ್ಲವೆಂಬುದು ನಿಜ. ಆದರೆ ಅವುಗಳನ್ನು ಕಾಲಧರ್ಮಕ್ಕೆ ತಕ್ಕಂತೆ ಬದಲಾಯಿಸಿ ಸಮಾಜಕ್ಕೆ ಹೊಸ ವಿಧಾನವನ್ನು ಎತ್ತಿ ಹಿಡಿದರೆ ಅದನ್ನು ಬಳಕೆಗೆ ತರಬಹುದು.</p>
<p>ಶಿಷ್ಯ : ಸ್ವಾಮಿಾಜಿ, ಮನುಧರ್ಮಶಾಸ್ತ್ರವಾದರೂ ಭರತಖಂಡದ ಎಲ್ಲೆಡೆ ಯಲ್ಲಿಯೂ ಆಚರಣೆಯದಲ್ಲಿದೆ ಎಂದು ತಿಳಿದಿದ್ದೆ.</p>
<p>ಸ್ವಾಮಿಾಜಿ: ಖಂಡಿತ ಇಲ್ಲ. ನಿನ್ನ ಸೀಮೆಯ ಕಡೆಯೇ ನೋಡು, ತಂತ್ರದ ವಾಮಾಚಾರ ಪದ್ಧತಿ ನಿಮ್ಮ ನಾಡಿನಾಡಿಗಳಲ್ಲೂ ಹಬ್ಬಿದೆ. ನಶಿಸಿ ಹೋದ ಬೌದ್ಧ ಧರ್ಮದ ಅವಶೇಷವಾದ ವರ್ತಮಾನಕಾಲದ ವೈಷ್ಣವ ಪದ್ಧತಿ ಕೂಡ</p>

<!-- 349-8/0178-->
<p>ವಾಮಾಚಾರದಿಂದ ಕಲುಷಿತವಾಗಿದೆ. ವೇದಗಳಿಗೆ ವಿರೋಧವಾದ ಈ ವಾಮಾಚಾರ ಪದ್ದತಿಯನ್ನು ನಿರ್ಮೂಲ ಮಾಡಬೇಕು.</p>
<p>ಶಿಷ್ಯ : ಅಷ್ಟು ದಿನಗಳಿಂದ ಬೇರುಬಿಟ್ಟಿರುವುದನ್ನು ಪೂರ್ತಿ ತೆಗೆದು ಹಾಕಲು ಸಾಧ್ಯವೆ?</p>
<p>ಸ್ವಾಮಾಜಿ: ಹೇಡಿ ! ಏನು ಅಸಂಬದ್ಧವಾಗಿ ಮಾತನಾಡುತ್ತಿರುವೆ! 'ಇದು ಅಸಾಧ್ಯ, ಇದು ಅಸಾಧ್ಯ' ಎಂಬ ಕೂಗಿನಿಂದ ನೀವು ಇಡೀ ದೇಶವನ್ನೇ ಮುಕ್ಕಾಲು ಪಾಲು ಹಾಳು ಮಾಡಿರುವಿರಿ. ಮನುಷ್ಯ ಪ್ರಯತ್ನಕ್ಕೆ ಅಸಾಧ್ಯವಾದುದು ಯಾವುದು?</p>
<p>ಶಿಷ್ಯ : ದೇಶದಲ್ಲಿ ಮನು ಯಾಜ್ಞವಲ್ಕ ಋಷಿಗಳು ಪುನಃ ಹುಟ್ಟಿ ಬರುವವರೆಗೂ ಅಂತಹ ಸ್ಥಿತಿ ಅಸಾಧ್ಯವೆಂದೆನಿಸುತ್ತದೆ.</p>
<p>ಸ್ವಾಮಿಜಿ: ಅಯ್ಯೋ ದೇವರೆ ! ಮನು, ಯಾಜ್ಞವಲ್ಕರಾದುದು ಅವರ ಪಾವಿತ್ರ್ಯ, ನಿಷ್ಕಾಮಕರ್ಮದಿಂದಲ್ಲವೆ? ಅಥವಾ ಬೇರೆಯೊ? ನಾವೇ ಪ್ರಯತ್ನಪಟ್ಟರೆ ಮನು, ಯಾಜ್ಞವಲ್ಕರಿಗಿಂತ ಹೆಚ್ಚು ಪ್ರಖ್ಯಾತರಾಗಬಹುದು. ಆಗ ನಮ್ಮ ಧೈಯಗಳೇ ರೂಢಿಗೆ ಬರಬಹುದು.</p>
<p>ಶಿಷ್ಯ : ಪುರಾತನ ಪದ್ಧತಿ ಸಂಪ್ರದಾಯಗಳನ್ನು ನಮ್ಮ ದೇಶದಲ್ಲಿ ಪುನರುಜ್ಜಿವನ ಗೊಳಿಸಬೇಕೆಂದು ನೀವು ಈಗತಾನೆ ಹೇಳಿದಿರಲ್ಲ. ಹಾಗಿದ್ದ ಮೇಲೆ ಮನು ಮುಂತಾದ ಋಷಿಗಳನ್ನು ಗೌರವ ದೃಷ್ಟಿಯಿಂದ ನೋಡಬೇಕಲ್ಲವೆ?</p>
<p>ಸ್ವಾಮಿಾಜಿ: ಎಂತಹ ಹುಚ್ಚು ತರ್ಕ ! ನಾನು ಹೇಳುವುದನ್ನು ನೀನು ಅರ್ಥಮಾಡಿಕೊಳ್ಳಲೇ ಇಲ್ಲ. ನಾನು ಹೇಳಿದ್ದು ಪುರಾತನ ವೇದದ ಸಂಪ್ರದಾಯಗಳನ್ನು ಸಮಾಜದ ಆವಶ್ಯಕತೆಗೆ ತಕ್ಕಂತೆ ಸರಿಪಡಿಸಿ ಹೊಸರೀತಿಯಲ್ಲಿ ಜಾರಿಗೆ ಬರುವಂತೆ ಮಾಡಬೇಕು ಎಂದಲ್ಲವೆ?</p>
<p>ಶಿಷ್ಯ : ಹೌದು.</p>
<p>ಸ್ವಾಮಿಜಿ: ಹಾಗಾದರೆ ನೀನು ಮಾತಾಡುತ್ತಿದ್ದುದೇನು? ನೀನು ಶಾಸ್ತ್ರಾಭ್ಯಾಸ ಮಾಡಿರುವೆ. ನನ್ನ ಆಸೆ ಶ್ರದ್ಧೆಗಳೆಲ್ಲ ನಿನ್ನಂತಿರುವ ಜನರನ್ನು ಅವಲಂಬಿಸಿವೆ. ನನ್ನ ಮಾತುಗಳನ್ನು ಸರಿಯಾಗಿ ತಿಳಿದುಕೊಂಡು ಆ ಹಾದಿಯಲ್ಲೇ ಕೆಲಸಕ್ಕೆ ತೊಡಗು. - ಶಿಷ್ಯ : ಆದರೆ ನಮ್ಮ ಮಾತಿಗೆ ಯಾರು ಕಿವಿಕೊಡುತ್ತಾರೆ? ನಮ್ಮ ದೇಶೀಯರು ಅವನ್ನೇಕೆ ಒಪ್ಪಿಕೊಳ್ಳಬೇಕು? - ಸ್ವಾಮಿಾಜಿ: ನೀನು ಅವರಿಗೆ ಇದನ್ನು ಮನಮುಟ್ಟುವಂತೆ ತಿಳಿಸಿ ನೀನೂ ನಿನ್ನ ಮಾತಿನಂತೆಯೇ ನಡೆದರೆ ಅವರು ಒಪ್ಪಿಕೊಂಡೇ ತೀರುವರು. ಅದನ್ನು ಬಿಟ್ಟು ಹೇಡಿಯಂತೆ ಕೇವಲ ಶ್ಲೋಕಗಳನ್ನು ಗಿಳಿ ಪಾಠದಂತೆ ಪಠಿಸಿದರೆ, ಕೇವಲ ಬರಿಯ ಮಾತುಗಾರನಾಗಿ ಸ್ವಲ್ಪವೂ ಕೆಲಸದ ಮೂಲಕ ತೋರಿಸದೆ ನಿಯಮಗಳನ್ನು ಬಾಯಿಯಿಂದ ಮಾತ್ರ ಪಠಿಸಿದರೆ ಯಾರು ತಾನೇ ನಿನ್ನ ಮಾತಿಗೆ ಕಿವಿಗೊಡುವರು?</p>
<p>ಶಿಷ್ಯ : ದಯವಿಟ್ಟು ಸಮಾಜ ಸುಧಾರಣೆ ವಿಷಯವಾಗಿ ನನಗೆ ಕೆಲವು ಸಲಹೆಗಳನ್ನು ಕೊಡಿ.</p>

<!-- 349-8/0179-->

<p>ಸ್ಯಾಮಾಜಿ: ಏಕೆ, ನಾನು ನಿನಗೆ ಆಗಲೇ ಸಾಕಷ್ಟು ಸಲಹೆ ನೀಡಿರುವೆ. ಕಡೆಯ ಪಕ್ಷ ಒಂದನ್ನಾದರೂ ಕಾರ್ಯರೂಪಕ್ಕೆ ತಾ, ನಿನ್ನ ಶಾಸ್ತ್ರ ವ್ಯಾಸಂಗಗಳು ನನ್ನ ಮಾತುಗಳಿಗೆ ಕಿವಿಗೊಟ್ಟಿದ್ದರ ಫಲವಾಗಿ ಸಾರ್ಥಕವಾಯಿತೆಂಬುದನ್ನು ಜಗಕ್ಕೆ ತೋರು. ನೀನು ಓದಿರುವ ಮನುಧರ್ಮಶಾಸ್ತ್ರ ಮತ್ತು ಇತರ ಪುಸ್ತಕಗಳ ತಳಹದಿ ಮತ್ತು ಅವುಗಳಲ್ಲಡಗಿರುವ ಉದ್ದೇಶವೇನು? ಆ ತಳಹದಿಯನ್ನು ಭದ್ರವಾಗಿಟ್ಟು ಪೂರ್ವಿಕ ಋಷಿಗಳಂತೆ ಅವುಗಳ ಮುಖ್ಯ ಸತ್ಯಗಳನ್ನು ಸಂಗ್ರಹಿಸು, ಆಧುನಿಕ ಕಾಲಕ್ಕೆ ಹೊಂದಿಕೊಳ್ಳುವ ಭಾವನೆಗಳನ್ನೂ ಅದರೊಡನೆ ಸೇರಿಸು. ಆದರೆ ಒಂದನ್ನು ಎಚ್ಚರಿಕೆಯಿಂದ ನೆನಪಿನಲ್ಲಿಡು. ಆ ನಿಯಮಗಳನ್ನು ಪಾಲಿಸುವುದರಿಂದ ಇಡೀ ಭರತವರ್ಷದ ಎಲ್ಲಾ ಪಂಗಡಗಳಿಗೂ ಉಪಕಾರವಾಗಬೇಕು. ಅಂತಹುದೊಂದು ಸ್ಮತಿಯನ್ನು ಬರೆ. ನಾನದನ್ನು ತಿದ್ದಿಕೊಡುತ್ತೇನೆ.</p>
<p>ಶಿಷ್ಯ : ಸ್ವಾಮಿಾಜಿ ಅದೇನು ಸುಲಭದ ಕೆಲಸವಲ್ಲ. ಒಂದು ವೇಳೆ ಅಂತಹ ಸ್ಕೃತಿಯನ್ನು ಬರೆದರೂ ಜನ ಅದನ್ನು ಸ್ವೀಕರಿಸುವರೆ ?</p>
<p>ಸ್ವಾಮಿಾಜಿ: ಸ್ವೀಕರಿಸದೆ ಏನು? ನೀನು ಸುಮ್ಮನೆ ಬರೆ. 'ಕಾಲೋಹಯಂ ನಿರವಧಿರ್ವಿಪುಲಾ ಚ ಪೃಥ್ವಿ' - ಕಾಲ ಅನಂತ, ಪ್ರಪಂಚ ವಿಶಾಲವಾಗಿದೆ. ನೀನು ಅದನ್ನು ಸರಿಯಾಗಿ ಬರೆದರೆ ಒಂದು ದಿನ ಬಂದೇ ಬರುವುದು. ಆಗ ಅದು ಸ್ವೀಕೃತವಾಗುವುದು. ನಿನಗೆ ಆತ್ಮವಿಶ್ವಾಸವಿರಲಿ. ಒಮ್ಮೆ ನೀವೆಲ್ಲ ವೇದಗಳ ಋಷಿಗಳಾಗಿದ್ದಿರಿ. ಈಗ ಕೇವಲ ಬಾಹ್ಯದಲ್ಲಿ ಬದಲಾವಣೆ ಹೊಂದಿ ಬಂದಿರುವಿರಿ. ನನಗೆ ಸೂರ್ಯನ ಬೆಳಕಿನಂತೆ ಅದು ಸ್ಪಷ್ಟವಾಗಿ ಕಾಣಿಸುತ್ತಿದೆ. ನಿಮ್ಮಲ್ಲಿ ಅನಂತ ಶಕ್ತಿ ಇದೆ. ಅದನ್ನು ಜಾಗೃತಗೊಳಿಸಿ, ಏಳಿ, ಹೃತೂರ್ವಕವಾಗಿ ಸೊಂಟಕಟ್ಟಿ ಸಿದ್ದರಾಗಿ, ಕ್ಷಣಿಕವಾದ ಸಿರಿ ಕೀರ್ತಿಯಿಂದೇನು ಮಾಡುವಿರಿ? ನಾನು ಏನನ್ನು ಯೋಚಿಸುತ್ತಿರುವೆನೆಂದು ಬಲ್ಲೆಯ? ನಾನು ಮುಕ್ತಿ ಮುಂತಾದುವೊಂದಕ್ಕೂ ಗಮನ ಕೊಡುವುದಿಲ್ಲ. ನಿಮ್ಮಲ್ಲೆಲ್ಲಾ ಈ ಭಾವನೆಯನ್ನು ಜಾಗೃತಗೊಳಿಸುವುದೇ ನನ್ನ ಧೈಯ. ಕೇವಲ ಒಬ್ಬ ಮನುಷ್ಯನನ್ನು ಆ ರೀತಿ ತರಬೇತು ಮಾಡಲು ನಾನು ಸಾವಿರಾರು ಜನ್ಮಗಳನ್ನು ಎತ್ತಿಬರಲು ಸಿದ್ಧನಿದ್ದೇನೆ.</p>
<p>ಶಿಷ್ಯ : ಆದರೆ ಇಂತಹ ಕೆಲಸಗಳನ್ನು ಕೈಗೊಳ್ಳುವುದರಿಂದ ಪ್ರಯೋಜನವೇನು? ಮೃತ್ಯು ಅವುಗಳ ಹಿಂದೆಯೇ ಹೊಂಚಿ ನಿಂತಿಲ್ಲವೇ?</p>
<p>ಸ್ವಾಮಾಜಿ: ನಿನಗೆ ಧಿಕ್ಕಾರ! ನೀನು ಸಾಯುವೆಯಾದರೆ ಅದು ಒಂದೇ ಬಾರಿ. ಹೇಡಿಯಂತೆ ಸಾವಿನ ಯೋಚನೆಯನ್ನೇ ಮೆಲುಕು ಹಾಕುತ್ತಾ ನಿನ್ನ ಜೀವನದ ಪ್ರತಿ ಕ್ಷಣವೂ ಸಾಯುವೆಯೇಕೆ?</p>
<p>ಶಿಷ್ಯ : ಹಾಗೇ ಆಗಲಿ ಸ್ವಾಮಿಾಜಿ, ನಾನು ಮೃತ್ಯುವಿನ ಯೋಚನೆ ಮಾಡದಿರಬಹುದು. ಆದರೆ ಈ ನಶ್ವರ ಪ್ರಪಂಚದಲ್ಲಿ ಯಾವ ಬಗೆಯ ಕೆಲಸ 'ಮಾಡಿದರೂ ಆಗುವ ಪ್ರಯೋಜನವೇನು?</p>

<!-- 349-8/0180-->
<p>ಸ್ವಾಮಿಜಿ: ನನ್ನ ಮಗು ! ಸಾವು ಅನಿವಾರ್ಯವಾದರೆ ಸಸ್ಯ, ಪ್ರಾಣಿಗಳಂತೆ ಸಾಯುವುದಕ್ಕಿಂತ ವೀರನಂತೆ ಮಡಿಯುವುದು ಲೇಸಲ್ಲವೆ? ಈ ಕ್ಷಣಭಂಗುರವಾದ ಪ್ರಪಂಚದಲ್ಲಿ ಒಂದೆರಡು ದಿನ ಜಾಸ್ತಿ ಬದುಕಿದರೆ ತಾನೆ ಏನು? ಸಾಯುವವರೆಗೆ ಕೊಳೆಯುವುದಕ್ಕಿಂತ ಇತರರಿಗೆ ಕೈಲಾದಷ್ಟು ಸಹಾಯಮಾಡಿ ಬೇಗ ಸಾಯುವುದು ಮೇಲು.</p>
<p>ಶಿಷ್ಯ : ನಿಜ ಸ್ವಾಮಿಜಿ, ನಿಮಗೆ ಇಷ್ಟು ತೊಂದರೆ ಕೊಟ್ಟಿದ್ದಕ್ಕಾಗಿ ಕ್ಷಮೆ ಬೇಡುವೆ. ಸ್ವಾಮಿಾಜಿ: ಯಾರು ಇಚ್ಛೆಪಟ್ಟು ಕೇಳುವರೊ ಅವರೊಡನೆ ಇಡೀ ಎರಡು ರಾತ್ರಿ ಮಾತನಾಡಿದರೂ ನನಗೆ ದಣಿವಾಗುವುದಿಲ್ಲ. ಬೇಕಾದರೆ ಅನ್ನ ನಿದ್ರೆಗಳನ್ನೆಲ್ಲಾ ಬಿಟ್ಟು ಮಾತನಾಡುವೆ. ನಾನಿಚ್ಛೆಪಟ್ಟರೆ ಹಿಮಾಲಯದ ಗುಹೆಯಲ್ಲಿ ಸಮಾಧಿಸ್ಥಿತಿಯಲ್ಲಿ ಕುಳಿತಿರ ಬಲೆ, ನೀನೇ ನೋಡುತ್ತಿರುವೆ. ಈಗೀಗಂತೂ ನನಗೆ ಆಹಾರದ ವಿಷಯವಾಗಿಯೂ ಯೊಚನೆಯಿಲ್ಲ. ತಾಯಿಯ ಕೃಪೆಯಿಂದ ಹೇಗೋ ಬರುತ್ತದೆ. ನಾನೇಕೆ ಹಾಗೆ ಮಾಡುವುದಿಲ್ಲ ? ನಾನೇಕೆ ಇಲ್ಲಿರುವೆ? ದೇಶದ ದುಃಸ್ಥಿತಿ, ಅದರ ಭವಿಷ್ಯದ ಯೋಚನೆ ಇವು ನನ್ನನ್ನು ಸುಮ್ಮನೆ ಇರಲು ಬಿಡುತ್ತಿಲ್ಲ. ಸಮಾಧಿ ಮುಂತಾದುವು ಕೂಡ ಕ್ಷುದ್ರ ಎನ್ನಿಸುತ್ತದೆ; ಬ್ರಹ್ಮಜ್ಞಾನ ಬ್ರಹ್ಮಾನಂದವೂ ಕೂಡ ಸಪ್ಪೆಯಾಗಿ ತೋರುವುದು. ನನ್ನ ಜೀವನದ ಏಕಮಾತ್ರ ಧೈಯವೇ ನಿಮ್ಮ ಪುರೋಭಿವೃದ್ಧಿ. ಎಂದು ನನ್ನ ವ್ರತ ಸಫಲವಾಗುವುದೋ ಅಂದೇ ನಾನು ಈ ದೇಹವನ್ನು ತ್ಯಜಿಸಿ ಒಂದೇ ಸಲ ಪರಾರಿಯಾಗುವೆನು,</p>
<p>ಸ್ವಾಮಿಾಜಿಯ ಮಾತುಗಳನ್ನು ಕೇಳುತ್ತಾ ಶಿಷ್ಯ ಸ್ವಲ್ಪ ಹೊತ್ತು ಅವರನ್ನೇ ದಿಟ್ಟಿಸಿ ನೋಡುತ್ತಾ ಆಶ್ಚರ್ಯದಿಂದ ಮೂಕನಂತೆ ಕುಳಿತಿದ್ದ. ನಂತರ ಭಕ್ತಿಯಿಂದ ಅವರಿಗೆ ನಮಸ್ಕಾರ ಮಾಡಿ, ಹೋಗಲು ಅಪ್ಪಣೆ ಬೇಡಿದ.</p>
<p>ಸ್ವಾಮಾಜಿ: ನೀನೇಕೆ ಹೋಗಲಿಚ್ಚಿಸುವೆ ? ಮಠದಲ್ಲೇ ಏಕೆ ಇರಬಾರದು? ಪ್ರಾಪಂಚಿಕ ಮನಸ್ಸುಳ್ಳವರ ಹತ್ತಿರ ಹೋಗುವುದರಿಂದ ನಿನ್ನ ಮನಸ್ಸು ಪುನಃ ಕಲುಷಿತವಾಗುವುದು. ಇಲ್ಲಿ ನೋಡು, ಗಾಳಿ ಎಷ್ಟು ನಿರ್ಮಲವಾಗಿದೆ, ಅಲ್ಲಿ ಗಂಗಾನದಿಯಿದೆ - ಸಾಧುಗಳು ಧ್ಯಾನ ಸಾಧನೆ ಮಾಡುತ್ತಾ ಸತ್ಕಥೆಗಳಲ್ಲಿ ನಿರತರಾಗಿರುವರು. ನೀನು ಕಲ್ಕತ್ತೆಗೆ ಹೋದ ಮರುಗಳಿಗೆಯಲ್ಲೇ ಕೆಟ್ಟ ಯೋಚನೆಗಳು ನಿನ್ನ ಮನಸ್ಸಿಗೆ ಬರುತ್ತವೆ. - ಶಿಷ್ಯ : (ಸಂತೋಷದಿಂದ) ಆಗಲಿ ಗುರುಗಳೆ, ಇಂದು ನಾನು ಮಠದಲ್ಲೇ ಉಳಿಯುವೆ. - ಸ್ಯಾಮಾಜಿ: ಇಂದು ಮಾತ್ರವೇ ಏಕೆ ? ಎಂದೆಂದೂ ನೀನು ಇಲ್ಲಿಯೇ ಇರಲಾರೆಯೇನು? ಪ್ರಪಂಚಕ್ಕೆ ಹಿಂತಿರುಗುವುದರಿಂದಾಗುವ ಪ್ರಯೋಜನವೇನು?</p>
<p>ಸ್ವಾಮಿಗಳ ಮಾತನ್ನು ಕೇಳಿ ಶಿಷ್ಯ ತಲೆ ತಗ್ಗಿಸಿದ. ಅನೇಕ ಆಲೋಚನೆಗಳು ಅವನ ತಲೆಯಲ್ಲಿ ತುಂಬಿ ಬಂದು ಅವನು ಮೂಕನಂತಾದ.</p>

<!-- 349-8/0181-->
<p>ಅಧ್ಯಾಯ ೨೯ * ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೮೯೯ರ ಪ್ರಾರಂಭದಲ್ಲಿ. ಇಂದು ಮಧ್ಯಾಹ್ನ ಸ್ವಾಮಿಾಜಿ ಶಿಷ್ಯನೊಡನೆ ಹೊಸ ಮಠದ ಸುತ್ತಲೂ ಸುತ್ತಾಡುತ್ತಿದ್ದಾರೆ. ಬಿಲ್ವ ವೃಕ್ಷಕ್ಕೆ ಕೊಂಚ ದೂರದಲ್ಲಿ ನಿಂತು ಸ್ವಾಮಿಗಳು ನಿಧಾನವಾಗಿ ಒಂದು ಬಂಗಾಳಿ ಹಾಡನ್ನು ಹಾಡಲಾರಂಭಿಸಿದರು. 'ಓ ಹಿಮಾಲಯ, ಗಣೇಶನು ನನಗೆ ಮಂಗಳ ವಯನಾಗಿರುವನು'' ಎಂದು ಹಾಡಿದರು. ಕೊನೆಗೆ</p>
<p>ಅನೇಕ ಜಡೆಗಳನ್ನು ಬಿಟ್ಟ ಯೋಗಿಗಳೂ, ಜೋಗಿಗಳೂ ಬರುವರು'' ಎಂದು ಹಾಡಿ ಸ್ವಾಮಿಗಳು ಶಿಷ್ಯನ ಕಡೆ ತಿರುಗಿ ನಿನಗೆ ಅರ್ಥವಾಯಿತೆ ? ಕಾಲಕ್ರಮದಲ್ಲಿ ಇಲ್ಲಿಗೂ ಅನೇಕ ಸಂನ್ಯಾಸಿಗಳೂ, ಯೋಗಿಗಳೂ ಬರುವರು'' ಎಂದರು. ಹೀಗೆ ಹೇಳುತ್ತಾ ಸ್ವಾಮಿಗಳು ಅಲ್ಲಿ ಒಂದು ಮರದ ಕೆಳಗೆ ಕುಳಿತುಕೊಂಡು “ಬಿಲ್ವವೃಕ್ಷದ ಕೆಳಗಿರುವ ಸ್ಥಳ ಪವಿತ್ರವಾದುದು. ಇದರ ಕೆಳಗೆ ಕುಳಿತು ಧ್ಯಾನ ಮಾಡಿದರೆ ಬಹು ಬೇಗ ಆಧ್ಯಾತ್ಮಿಕ ಪ್ರವೃತ್ತಿ ಜಾಗೃತಗೊಳ್ಳುವುದು. ಶ್ರೀರಾಮಕೃಷ್ಣರು ಈ ರೀತಿ ಹೇಳುತ್ತಿದ್ದರು' ಎಂದರು.</p>
<p>ಶಿಷ್ಯ : ಸ್ವಾಮಿಾಜಿ, ಆತ್ಮ ಅನಾತ್ಮಗಳ ವಿವೇಚನಾಜ್ಞಾನವುಳ್ಳವರಿಗೂ ದೇಶಕಾಲ ಮುಂತಾದುವುಗಳ ಪವಿತ್ರತೆಯನ್ನೆಣಿಸುವ ಆವಶ್ಯಕತೆಯಿದೆಯೇ?</p>
<p>ಸ್ವಾಮಿಾಜಿ: ಆತ್ಮಪರಿಜ್ಞಾನವುಳ್ಳವರಿಗೆ ಈ ಬಗೆಯ ವಿವೇಚನೆಯ ಆವಶ್ಯಕತೆ ಯಿಲ್ಲ. ಆದರೆ ಆ ಸ್ಥಿತಿ ಪೂರ್ವಸಿದ್ದತೆಯಿಲ್ಲದೆ ಬರುವುದಿಲ್ಲ - ದೀರ್ಘಕಾಲದ ಸಾಧನೆಯಿಂದ ಬರುವುದು. ಆದ್ದರಿಂದ ಪ್ರಾರಂಭದಲ್ಲಿ ಬಾಹ್ಯಸಹಾಯವನ್ನು ಹೊಂದಿ ನಮ್ಮ ಕಾಲಮೇಲೆ ನಾವು ನಿಲ್ಲುವಂತಾಗಬೇಕು. ಆಮೇಲೆ ಆತ್ಮಪರಿಜ್ಞಾನದಲ್ಲಿ ನುರಿತ ಮೇಲೆ ಹೊರಗಣ ಸಹಾಯದ ಆವಶ್ಯಕತೆ ಇರುವುದಿಲ್ಲ.</p>
<p>“ಶಾಸ್ತ್ರಗಳಲ್ಲಿ ಹೇಳಿರುವ ಅನೇಕ ಬಗೆಯ ಆಧ್ಯಾತ್ಮಿಕ ಸಾಧನೆಗಳೆಲ್ಲ ಬ್ರಹ್ಮಜ್ಞಾನ ಸಿದ್ದಿಗಾಗಿ, ಸಹಜವಾಗಿ ಸಾಧನೆಗಳು ಆಯಾ ಸಾಧಕರಿಗೆ ತಕ್ಕಂತೆ ವೈವಿಧ್ಯ ಹೊಂದಿರುತ್ತವೆ. ಆದರೆ ಅವೂ ಒಂದು ಬಗೆಯ ಕರ್ಮಗಳು. ಎಲ್ಲಿಯವರೆಗೆ ಕರ್ಮವಿರುವುದೊ ಅಲ್ಲಿಯವರೆಗೂ ಆತ್ಮಸಾಕ್ಷಾತ್ಕಾರವಾಗುವುದಿಲ್ಲ. ಶಾಸ್ತ್ರಗಳಲ್ಲಿ ವಿಧಿಸಿರುವ ಸಾಧನೆಗಳಿಂದ ಆತ್ಮಪ್ರಕಾಶಕ್ಕಿರುವ ವಿಘ್ನಗಳನ್ನು ಜಯಿಸಲು ಸಾಧ್ಯ. ಆದರೆ ಕರ್ಮಕ್ಕೆ ನೇರವಾಗಿ ಆತ್ಮಸಾಕ್ಷಾತ್ಕಾರ ಪಡೆಯುವ ಶಕ್ತಿಯಿಲ್ಲ. ಕೇವಲ ಜ್ಞಾನವನ್ನು ಮುಸುಕಿರುವ ತೆರೆಯನ್ನು ಸ್ವಲ್ಪಮಟ್ಟಿಗೆ ತೆಗೆದುಹಾಕಲು ಮಾತ್ರ ಸಾಧ್ಯ. ನಂತರ ಆತ್ಮನು ತನ್ನ ಸ್ವಯಂ ಪ್ರಕಾಶದಿಂದ ಪ್ರತಿಷ್ಟಿತನಾಗುತ್ತಾನೆ. ಅರ್ಥವಾಯಿತೆ? ಅದಕ್ಕೆ ನಿನ್ನ ಭಾಷಕಾರರು (ಶಂಕರಾಚಾರ್ಯರು) 'ಬ್ರಹ್ಮಜ್ಞಾನದಲ್ಲಿ ಕರ್ಮದ ಸೋಂಕೇ ಇರುವುದಿಲ್ಲ' ಎಂದು ಹೇಳುತ್ತಾರೆ.''</p>
<p>ಶಿಷ್ಯ : ಆದರೆ ಸ್ವಾಮಿಜಿ, ಯಾವುದಾದರೊಂದು ರೂಪದಲ್ಲಿ ಕರ್ಮ ಮಾಡಿದ</p>
<p>*<span class="en"> C.W, Vol. VII, P177</span></p>

<!-- 349-8/0182-->
<p>ಹೊರತು ಆತ್ಮಸಾಕ್ಷಾತ್ಕಾರಕ್ಕೆ ಇರುವ ವಿಘ್ನಗಳನ್ನು ದಾಟಲು ಅಸಾಧ್ಯ ಎಂದಮೇಲೆ ಪರೋಕ್ಷವಾಗಿ ಕರ್ಮವು ಬ್ರಹ್ಮಜ್ಞಾನಕ್ಕೆ ಸಾಧನವಾಗುವುದಲ್ಲವೆ?</p>
<p>ಸ್ವಾಮಿಾಜಿ: ಆಕಸ್ಮಿಕವಾಗಿ ನೋಡಿದಾಗ ಪ್ರಥಮಬಾರಿ ಹಾಗೆ ಕಾಣಿಸುವುದು. ಪೂರ್ವ ಮಿಮಾಂಸೆಯ ಈ ದೃಷ್ಟಿಯನ್ನು ತೆಗೆದುಕೊಂಡು ಕರ್ಮವನ್ನು ಒಂದು ನಿರ್ದಿಷ್ಟ ಗುರಿಗಾಗಿ ಮಾಡಿದಾಗ ಅದರಿಂದ ಒಂದೇ ನಿಶ್ಚಿತ ಫಲ ಉಂಟಾಗುವುದು ಎಂದು ಹೇಳಿದೆ. ಆದರೆ ಅಖಂಡ ಆತ್ಮಸಾಕ್ಷಾತ್ಕಾರವನ್ನು ಕರ್ಮದಿಂದ ಗಳಿಸಲಾಗುವುದಿಲ್ಲ. ಆತ್ಮಸಾಕ್ಷಾತ್ಕಾರಾಕಾಂಕ್ಷಿಯಾದವನು ಆಧ್ಯಾತ್ಮಿಕ ಸಾಧನೆಗಳನ್ನು ಮಾಡಬೇಕು, ಆದರೆ ಅದರ ಫಲದ ಮೇಲೆ ಆಸಕ್ತಿ ಇರಕೂಡದು ಎಂಬ ನಿಯಮವಿದೆ. ಆದ್ದರಿಂದ ಈ ಸಾಧನೆಗಳು ಸಾಧಕನ ಮನಸ್ಸನ್ನು ಪರಿಶುದ್ಧಗೊಳಿಸಲು ಇರುವ ಕೆಲವು ಸಾಧನಗಳು ಮಾತ್ರ. ಏಕೆಂದರೆ ಈ ಸಾಧನಗಳ ಫಲವಾಗಿ ಒಡನೆಯೇ ಆತ್ಮಸಾಕ್ಷಾತ್ಕಾರವಾಗುವ ಹಾಗಿದ್ದರೆ ಶಾಸ್ತ್ರಗಳು ಸಾಧಕನಿಗೆ ಕರ್ಮ ಫಲದ ಮೇಲೆ ದೃಷ್ಟಿಯಿರಬಾರದೆಂದು ಸಾರುತ್ತಿರಲಿಲ್ಲ. ಪೂರ್ವಮೀಮಾಂಸೆ ಯಲ್ಲಿರುವ ಫಲೋದ್ದೇಶಿತ ಕರ್ಮಗಳ ಸಿದ್ಧಾಂತಗಳಿಗೆ ವಿರೋಧವಾಗಿ ಗೀತೆಯಲ್ಲಿ ನಿಷ್ಕಾಮ ಕರ್ಮದ ಸಿದ್ದಾಂತವನ್ನು ಹೇಳಿದೆ. ಅರ್ಥವಾಯಿತೆ?</p>
<p>ಶಿಷ್ಯ : ಆದರೆ ಸ್ವಾಮಿಜಿ, ಒಬ್ಬನು ಕರ್ಮತ್ಯಾಗ ಮಾಡಿದ ಮೇಲೆ, ಯಾವಾಗಲೂ ತೊಂದರೆಗೆ ಒಳಪಡಿಸುವ ಕರ್ಮಗಳನ್ನು ಪುನಃ ಮಾಡುವಂತೆ ಏಕೆ ಬಲಾತ್ಕರಿಸಬೇಕು?</p>
<p>ಸ್ವಾಮಾಜಿ: ಈ ಮಾನವ ಜನ್ಮದಲ್ಲಿ ಯಾವುದಾದರೊಂದು ಬಗೆಯ ಕರ್ಮವನ್ನು ಮಾಡುತ್ತಲೇ ಇರಬೇಕು. ಬಲಾತ್ಕಾರವಾಗಿಯಾದರೂ ಕರ್ಮ ಮಾಡಲೇಬೇಕಾದರೆ ಕರ್ಮಯೋಗ ಆ ಕರ್ಮವನ್ನು ಅನಾಸಕ್ತನಾಗಿ ಆತ್ಮಸಾಕ್ಷಾತ್ಕಾರಕ್ಕಾಗಿ ಮಾಡೆಂದು ಬೋಧಿಸುತ್ತದೆ. ಯಾರಿಗೂ ಕೆಲಸ ಮಾಡಲು ಮನಸ್ಸಾಗುವುದಿಲ್ಲವೆಂದು ನೀನು ಹೇಳಿದೆಯಲ್ಲವೆ? ನೀನು ಯಾವ ಕೆಲಸವನ್ನಾದರೂ ಮಾಡು, ಅದರ ಹಿಂದೆ ಉದ್ದೇಶವಿದ್ದೇ ಇರುತ್ತದೆ. ಬಹುಕಾಲ ಕೆಲಸ ಮಾಡಿದ ಮೇಲೆ ಒಂದು ಕರ್ಮ ಮತ್ತೊಂದು ಕರ್ಮಕ್ಕೆ ಕಾರಣವಾಗುವುದು ಎಂದು ನೀನು ಅರಿಯುವೆ. ನಂತರ ನಿರಂತರವಾದ ಈ ಕರದ ಸರಪಳಿಗೆ ಕೊನೆ ಯಾವುದು? ಎಂಬ ಪ್ರಶ್ನೆ ಬರುವುದು. ಆಗ ಗೀತೆಯಲ್ಲಿ ಭಗವಂತ ಹೇಳಿರುವ ಮಾತುಗಳ ಸಂಪೂರ್ಣ ಅರ್ಥ ವೇದ್ಯವಾಗುವುದು. ಕರ್ಮದ ಹಾದಿ ಅಗತ್ಯ. ಯಾವಾಗ ಸಾಧಕನಿಗೆ ಕಾಮ್ಯ ಕರ್ಮವನ್ನು ಫಲೋದ್ದೇಶದಿಂದ ಮಾಡಿದರೆ ಯಾವ ಸಂತೋಷವೂ ಇರುವುದಿಲ್ಲವೆಂದು ತಿಳಿಯುವುದೋ, ಆಗ ಅವನು ಕರ್ಮ ತ್ಯಾಗ ಮಾಡುವನು. ಆದರೆ ಮನುಷ್ಯ ದೇಹವು ಕರ್ಮ ಮಾಡೇ ತೀರಬೇಕೆಂಬ ಸ್ಥಿತಿಯಲ್ಲಿರುವುದರಿಂದ ಅವನು ಎಂತಹ ಕರ್ಮ ಮಾಡಬೇಕು ? ಅವನು ಯಾವುದಾದರೊಂದು ಕೆಲಸವನ್ನು ನಿಃಸ್ವಾರ್ಥವಾಗಿ, ಸ್ವಲ್ಪವೂ ಅದರ ಫಲದ ಮೇಲೆ ದೃಷ್ಟಿಯಿಲ್ಲದೆ ಮಾಡುವನು. ಏಕೆಂದರೆ ಅವನಿಗೆ ಗೊತ್ತು ಈ ಕರ್ಮಫಲದಲ್ಲಿ ಅಸಂಖ್ಯಾತ ಹುಟ್ಟು ಸಾವುಗಳ ಭವಿಷ್ಯ ಬೀಜ ಅಡಗಿದೆ ಎಂದು. ಅದಕ್ಕೆ ಬ್ರಹ್ಮಜ್ಞಾನಿಯು ಎಲ್ಲಾ ಕರ್ಮಗಳನ್ನೂ ತ್ಯಜಿಸುವನು. ಹೊರಗೆ ನೋಡಲು</p>

<!-- 349-8/0183-->

<p>ಯಾವುದಾದರೊಂದು ಕಲ್ಮದಲ್ಲಿ ನಿರತನಾಗಿದ್ದರೂ ಅವನಿಗೆ ಯಾವುದರಲ್ಲೂ ಮೋಹವಿಲ್ಲ. ಅಂತಹವರನ್ನು ಕರಯೋಗಿಗಳೆಂದು ಶಾಸ್ತ್ರಗಳು ಕರೆಯುವುವು.</p>
<p>- ಶಿಷ್ಯ : ಹಾಗಾದರೆ ಬ್ರಹ್ಮಜ್ಞಾನಿ ಮಾಡುವ ನಿಷ್ಕಾಮಕರ್ಮವೆಲ್ಲಾ ಒಬ್ಬ ಹುಚ್ಚನು ಮಾಡುವ ಕೆಲಸದಂತೆ ಇರುವುದೇ?</p>
<p>ಸ್ವಾಮಿಾಜಿ: ಅದೇಕೆ, ಪ್ರತಿಫಲಾಪೇಕ್ಷೆ ಬಿಡುವುದೆಂದರೆ, ಕೇವಲ ಸ್ವಾರ್ಥ ದೃಷ್ಟಿಯಿಂದ ಕರ್ಮ ಮಾಡಬಾರದು ಎಂದು ಅರ್ಥ. ಬ್ರಹ್ಮಜ್ಞಾನಿಯು ಎಂದೂ ಸ್ವಸುಖವನ್ನೆಣಿಸುವುದಿಲ್ಲ. ಆದರೆ ಮತ್ತೊಬ್ಬರ ಸುಖಕ್ಕಾಗಿ ಕೆಲಸ ಮಾಡುವುದಕ್ಕೆ ಅಡ್ಡಿಯೇನೂ ಇಲ್ಲ. ಪ್ರತಿಫಲದ ಆಸಕ್ತಿ ಇಲ್ಲದೆ ಅವನೇನು ಕೆಲಸಮಾಡಿದರೂ ಅದರಿಂದ ಜಗತ್ತಿಗೇ ಒಳ್ಳೆಯದಾಗುವುದು. ಅದು ಕೇವಲ 'ಬಹುಜನರ ಹಿತಕ್ಕೆ ಬಹುಜನರ ಸುಖಕ್ಕೆ . ಶ್ರೀರಾಮಕೃಷ್ಣರು 'ಅವರೆಂದಿಗೂ ಒಂದು ತಪ್ಪು ಹೆಜ್ಜೆಯನ್ನೂ ಇಡುವುದಿಲ್ಲ' ಎಂದು ಹೇಳುತ್ತಿದ್ದರು. ನೀನು ಉತ್ತರರಾಮಚರಿತವನ್ನೋದಿಲ್ಲವೆ? - “ಪುರಾತನ ಮಹರ್ಷಿಗಳ ಮಾತಿನಲ್ಲಿ ಯಾವಾಗಲೂ ಕೊಂಚ ಅರ್ಥವಿದ್ದೇ ಇರುತ್ತದೆ. ಅದೆಂದೂ ಸುಳ್ಳಲ್ಲ. ಎಲ್ಲಾ ಬಗೆಯ ರೂಪಾಂತರಗಳನ್ನೂ ನಿಗ್ರಹಿಸಿ ಆತ್ಮನಲ್ಲಿ ಮನಸ್ಸು ತನ್ಮಯವಾದಾಗ ಅದರಿಂದ 'ಇಹ ಅಥವಾ ಪರಲೋಕದಲ್ಲಿ ಕರ್ಮಫಲಾಪೇಕ್ಷೆಯಲ್ಲಿ ನಿರಾಸಕ್ತಿ ಉಂಟಾಗುವುದು ಎಂದರೆ ಈ ಲೋಕದಲ್ಲಾಗಲಿ ಅಥವಾ ಸತ್ತ ಮೇಲೆ ಸ್ವರ್ಗದಲ್ಲಾಗಲಿ ಸುಖಾನುಭೋಗದ ಅಭಿಲಾಷೆ ಇರುವುದಿಲ್ಲ. ಮನಸ್ಸಿನಲ್ಲಿ ಆಸೆಯ ಹೋರಾಟವಿರುವುದಿಲ್ಲ. ಆದರೆ ಮನಸ್ಸು ಯಾವಾಗ ಜ್ಞಾನಾತೀತವಾದ ಅವಸ್ಥೆಯಿಂದ 'ನಾನು, ನನ್ನದು' ಎಂಬ ಈ ಪ್ರಪಂಚಕ್ಕೆ ಇಳಿದು ಬರುವುದೋ ಆಗ ಹಿಂದಿನ ಕರ್ಮ, ಅಭ್ಯಾಸ, ಸಂಸ್ಕಾರಗಳ ಪರಿಮಾಣಕ್ಕನುಸಾರ ದೇಹದ ಕ್ರಿಯೆಗಳು ಸಾಗುವುವು. ಮನಸ್ಸು ಆಗ ಸಾಧಾರಣವಾಗಿ ಜಾಗೃತಾತೀತಾ ವಸ್ಥೆಯಲ್ಲಿ ಇರುವುದು; ತಿನ್ನುವುದೇ ಮುಂತಾದ ಶರೀರ ಕ್ರಿಯೆಗಳು ಅನಿವಾರವಾಗಿ ಮಾಡಲ್ಪಟ್ಟು ದೇಹಭಾವನೆ ಬಹುಮಟ್ಟಿಗೆ ಕಡಿಮೆಯಾಗಿರುತ್ತದೆ. ಈ ಅತೀಂದ್ರಿಯಾವಸ್ಥೆ ಪಡೆದ ಬಳಿಕ ಮಾಡುವ ಕೆಲಸಗಳೆಲ್ಲಾ ಯೋಗ್ಯವಾಗಿರುತ್ತವೆ. ಜನರಿಗೆ ಮತ್ತು ಜಗತ್ತಿಗೆ ಕಲ್ಯಾಣಕರವಾಗಿರುತ್ತವೆ. ಏಕೆಂದರೆ ಆಗ ಕರ್ತನ ಮನಸ್ಸು ಸ್ವಾರ್ಥದಿಂದ, ಸ್ವಂತ ಲಾಭ ನಷ್ಟಗಳ ಎಣಿಕೆಯಿಂದ ಕಲುಷಿತವಾಗಿರುವುದಿಲ್ಲ. ದೇವರು ತಾನು ಮಾತ್ರ ಯಾವಾಗಲೂ ಅತೀಂದ್ರಿಯಾವಸ್ಥೆಯಲ್ಲಿದ್ದು ಈ ಅದ್ಭುತವಾದ ಭೂಮಂಡಲವನ್ನು ಸೃಷ್ಟಿಸಿದ್ದಾನೆ. ಆದ್ದರಿಂದ ಈ ಪ್ರಪಂಚದಲ್ಲಿ ಯಾವುದೂ ಅಪೂರ್ಣ ವಾಗಿಲ್ಲ. ಆದ್ದರಿಂದ ಆತ್ಮಪರಿಜ್ಞಾನವುಳ್ಳವನು ಕರ್ಮಫಲಾಪೇಕ್ಷೆ ಇಲ್ಲದೆ ಮಾಡಿದ ಕರ್ಮಗಳೆಲ್ಲಾ ನ್ಯೂನಾತೀತವಾದುವು, ಜಗತ್ಕಲ್ಯಾಣಕರವಾದುವು ಎಂದು ಹೇಳಿದ್ದು. * ಶಿಷ್ಯ : ಸ್ವಾಮಿಾಜಿ, ಜ್ಞಾನ, ಕರ್ಮ ಎರಡೂ ಪರಸ್ಪರ ವಿರೋಧಾತ್ಮಕಗಳೆಂದು ಈಗ ತಾನೇ ತಾವು ಹೇಳಿದಿರಿ. ಪರಮಾರ್ಥಜ್ಞಾನದಲ್ಲಿ ಕರ್ಮಕ್ಕೆ ಸ್ಥಳವೇ ಇಲ್ಲ. ಬೇರೆ ರೀತಿಯಲ್ಲಿ ಹೇಳುವುದಾದರೆ ಕರ್ಮದ ಮೂಲಕ ಬ್ರಹ್ಮ ಸಾಕ್ಷಾತ್ಕಾರವೆಂದಿಗೂ ಲಭಿಸುವುದಿಲ್ಲ. ನೀವೇಕೆ ಒಮ್ಮೊಮ್ಮೆ ಈ ರೀತಿ ರಾಜಸ ಸ್ವಭಾವವನ್ನು ಉದ್ರೇಕ</p>

<!-- 349-8/0184-->
<p>ಗೊಳಿಸುವ ಮಾತನ್ನಾಡುವಿರಿ? ಅಂದು ನೀವೇ ನನಗೆ ಹೇಳಿದಿರಿ ಕೆಲಸ, ಕೆಲಸ - ಅದರ ಹೊರತು ಮತ್ತಾವ ಹಾದಿಯೂ ಇಲ್ಲ' ಎಂದು.</p>
<p>ಸ್ವಾಮಿಾಜಿ: ಪ್ರಪಂಚವನ್ನೆಲ್ಲಾ ಸಂಚರಿಸಿ ಬಂದಮೇಲೆ ಇತರ ದೇಶಗಳೊಡನೆ ಹೋಲಿಸಿ ನೋಡಿದರೆ ನಮ್ಮ ದೇಶೀಯರು ಸಂಪೂರ್ಣ ತಾಮಸದಲ್ಲಿ ಮುಳುಗಿರು ವುದನ್ನು ನೋಡಿದೆ. ಹೊರಗಡೆ ನೋಡಿದರೆ ತೋರಿಕೆಗೆ ಸಾತ್ವಿಕ ಸ್ವಭಾವವಿರುವಂತೆ ತೋರುವುದು. ಆದರೆ ಒಳಗಡೆ ಸಂಪೂರ್ಣ ಕಲ್ಲು ಮರಗಳಂತೆ ಜಡರಾಗಿರುವರು. ಇಂತಹ ವಿಷಯಸುಖದಲ್ಲಿ ತಲ್ಲೀನರಾದ ಸೋಮಾರಿಗಳು, ಜಡವ್ಯಕ್ತಿಗಳು ಈ ಜಗತ್ತಿನಲ್ಲಿರಬಲ್ಲರೆ? ಮೊದಲು ಪಾಶ್ಚಾತ್ಯ ದೇಶದಲ್ಲಿ ಸಂಚರಿಸು. ನಂತರ ನನ್ನ ಮಾತಿಗೆ ಬದಲು ಹೇಳು. ಪಾಶ್ಚಾತ್ಯರಲ್ಲಿ ಕೆಲಸ ಮಾಡಲು ಎಷ್ಟೊಂದು ಕೆಚ್ಚು ಮತ್ತು ಉತ್ಸಾಹ, ಎಂತಹ ಧೈಯ್ಯ ಮತ್ತು ರಾಜಸ ಕಳೆಯಿದೆ ! ನಿಮ್ಮ ದೇಶದಲ್ಲಿ ಜನರ ರಕ್ತ ಅವರ ಎದೆಯಲ್ಲೇ ಹೆಪ್ಪುಗಟ್ಟಿ ರಕ್ತನಾಳಗಳಲ್ಲಿ ಹರಿಯಲಾರದೋ ಎಂಬಂತೆ ಪಾರ್ಶ್ವವಾಯು ಬಂದು ನಿಸ್ತೇಜವಾಗಿದೆಯೋ ಎಂಬಂತಿದೆ. ಆದ್ದರಿಂದ ನನ್ನ ಉದ್ದೇಶವೇನೆಂದರೆ ಮೊದಲು ಜನರ ರಾಜಸ ಸ್ವಭಾವವನ್ನು ವೃದ್ಧಿಗೊಳಿಸಿ ಉತ್ಸಾಹ ಪಟುಗಳಾಗಿ ಜೀವಿಸಲು ಅರ್ಹರಾಗುವಂತೆ ಮಾಡಬೇಕು. ದೇಹದಲ್ಲಿ ಶಕ್ತಿ ಇಲ್ಲದೆ, ಎದೆಯಲ್ಲಿ ಉತ್ಸಾಹವಿಲ್ಲದೆ, ಮಿದುಳಿನಲ್ಲಿ ಸ್ವತಂತ್ರಾಲೋಚನೆಯಿಲ್ಲದೆ ಅವರೇನು ಮಾಡಬಲ್ಲರು? ಕೇವಲ ಜಡತ್ವದ ಮುದ್ದೆಗಳು !! ಅವರನ್ನು ಜಾಗೃತಗೊಳಿಸುವುದರ ಮೂಲಕ ಅವರಲ್ಲಿ ಜೀವಕಳೆಯನ್ನು ತುಂಬಲಿಚ್ಛಿಸುವೆನು. ಇದಕ್ಕಾಗಿ ನನ್ನ ಜೀವವನ್ನೇ ಮೀಸಲಾಗಿಟ್ಟಿರುವೆನು. ವೇದ ಮಂತ್ರಗಳ ಅಮೋಘ ಶಕ್ತಿಯಿಂದ ಅವರನ್ನು ಹುರಿದುಂಬಿಸುವೆನು. “ಉತ್ತಿಷ್ಠತ ಜಾಗ್ರತ ಪ್ರಾಚ್ಯವರಾನ್ನಿ ಬೋಧತ...' ಎಂಬ ಅಭಯವಾಣಿಯನ್ನು ಸಿರುವುದಕ್ಕಾಗಿಯೇ ನಾನು ಜನ್ಮವೆತ್ತಿದ್ದೇನೆ. ನೀವೆಲ್ಲಾ ನನ್ನ ಕಾರ್ಯಕ್ಕೆ ಸಹಾಯಕರಾಗಿ ಗ್ರಾಮಗ್ರಾಮಗಳಿಗೂ ಹೋಗಿ, ದೇಶದ ಮೂಲೆಮೂಲೆಗೂ ಹೋಗಿ ಈ ಅಭಯವಾಣಿಯನ್ನು ಬ್ರಾಹ್ಮಣರು, ಚಂಡಾಲರು ಎಲ್ಲರಿಗೂ ಬೋಧಿಸಿ. ಪ್ರತಿಯೊಬ್ಬರಿಗೂ ಅವರಲ್ಲಿ ಅನಂತಶಕ್ತಿ ಹುದುಗಿದೆ ಎಂದೂ, ಅಮೃತಾನುಭವಕ್ಕೆ ಅವರೆಲ್ಲಾ ಭಾಗಿಗಳೆಂದೂ ಬೋಧಿಸಿ. ಹೀಗೆ ಅವರ ರಾಜಸ ಸ್ವಭಾವವನ್ನು ಕೆರಳಿಸಿ. ಅವರನ್ನು ಜೀವನದ ಹೋರಾಟಕ್ಕೆ ಅರ್ಹರಾಗುವಂತೆ ಮಾಡಿ. ನಂತರ ಅವರೊಡನೆ ಮೋಕ್ಷದ ವಿಷಯ ಮಾತನಾಡಿ, ಮೊದಲು ದೇಶದ ಜನರು ಅವರ ಅಂತಃಶಕ್ತಿಯಿಂದ ತಮ್ಮ ಕಾಲಮೇಲೆ ತಾವು ನಿಲ್ಲುವಂತೆ ಮಾಡಿ, ಮೊದಲು ಅವರಿಗೆ ಒಳ್ಳೆಯ ಆಹಾರ, ಉಡುಪು, ಬೇಕಾದಷ್ಟು ಸುಖ ದೊರಕಿಸಿಕೊಳ್ಳುವುದನ್ನು ಕಲಿಯುವಂತೆ ಮಾಡಿ. ನಂತರ ಈ ಸುಖದ ಬಂಧನದಿಂದ ಪಾರಾಗುವುದನ್ನು ಬೋಧಿಸಿ, ದೇಶದಲ್ಲಿ ಆಮೂಲಾಗ್ರವಾಗಿ ಕೇವಲ ಸೋಮಾರಿತನ ಮತ್ತು ಕಪಟ ತುಂಬಿದೆ. ಯಾವ ಬುದ್ದಿಯುಳ್ಳ ಮನುಷ್ಯ ತಾನೆ ಇದನ್ನು ನೋಡಿ ಸುಮ, ನಿರಲು ಸಾಧ.? ಕಣೀರು ತುಂಬಿ ಬರುವುದಿಲ ವೆ? ಮದ್ರಾಸು, ಬೊಂಬಾಯಿ, ಪಂಜಾಬು, ಬಂಗಾಳ, - ಎಲ್ಲಿ ನೋಡಿದರೂ ಜೀವಕಳೆಯೇ ಇಲ್ಲ. ನೀವೆಲ್ಲಾ ತುಂಬಾ ವಿದ್ಯಾವಂತರೆಂದು ಹೆಮ್ಮೆಪಡುವಿರಿ. ಯಾವ ಅಸಂಬದ್ಧ</p>

<!-- 349-8/0185-->

<p>ವಿಷಯವನ್ನು ನೀವು ಕಲಿತಿರಿ? ಪರ ಭಾಷೆಯಿಂದ ಬಂದ ಯೋಚನೆಗಳನ್ನು ಗಿಳಿಪಾಠ ಮಾಡಿ ನಿಮ್ಮ ಮಿದುಳನ್ನು ಅದರಿಂದ ತುಂಬಿಕೊಂಡು ವಿಶ್ವವಿದ್ಯಾನಿಲಯದ ಪದವಿಯೊಂದನ್ನು ಗಳಿಸಿಬಿಟ್ಟು ನೀವು ಮಹಾವಿದ್ಯಾವಂತರೆಂದು ಗರ್ವಪಡುವಿರಲ್ಲವೆ? ನಿಮಗೆ ಧಿಕ್ಕಾರ ! ಇದು ವಿದ್ಯಾಭ್ಯಾಸವೆ? ನಿಮ್ಮ ವಿದ್ಯಾಭ್ಯಾಸದ ಗುರಿ ಏನು? ಒಬ್ಬ ಗುಮಾಸ್ತ ಅಥವಾ ಮೋಸಗಾರನಾದ ವಕೀಲ, ಹೆಚ್ಚೆಂದರೆ, ಉಪನ್ಯಾಯಾಧಿಪತಿ; ಅದೂ ಕೂಡ ಮತ್ತೊಂದು ಬಗೆಯ ಗುಮಾಸ್ತಗಿರಿ - ಇಷ್ಟೇ ಅಲ್ಲವೆ? ನಿನಗಾಗಲಿ, ಇಡೀ ದೇಶಕ್ಕೇ ಆಗಲಿ ಇದರಿಂದ ಏನು ಉಪಯೋಗ ? ಭರತನ ದೇಶ, ಐಶ್ವರಕ್ಕೆ ಹೆಸರುವಾಸಿಯಾದ ದೇಶದಲ್ಲಿಂದು ಅನ್ನಕ್ಕಾಗಿ ಎಂತಹ ಹೃದಯ ವಿದ್ರಾವಕ ಧ್ವನಿ ಕೇಳಿಬರುತ್ತಿದೆ ! ನಿನ್ನ ವಿದ್ಯೆಯಿಂದ ಈ ಹಸಿವನ್ನಡಗಿಸಲು ಸಾಧ್ಯವೇ? ಎಂದಿಗೂ ಇಲ್ಲ. ಪಾಶ್ಚಾತ್ಯ ವಿಜ್ಞಾನದ ಸಹಾಯದಿಂದ ಭೂಮಿಯನ್ನು ಅಗೆಯಲು ತೊಡಗಿ - ಆಹಾರ ಪದಾರ್ಥಗಳನ್ನು ಉತ್ಪತ್ತಿ ಮಾಡಿ, ಆ ನಿಮ್ಮ ತುಚ್ಚ ಗುಲಾಮಗಿರಿಯಿಂದಲ್ಲ - ಪಾಶ್ಚಾತ್ಯ ವಿಜ್ಞಾನದ ಸಲಹೆ ಪಡೆದು ನಿಮ್ಮ ಸ್ವಪ್ರಯತ್ನವನ್ನೂ ಸೇರಿಸಿರಿ. ಆಹಾರ ಪದಾರ್ಥಗಳನ್ನೊದಗಿಸಲು ಹೊಸ ಹಾದಿಯನ್ನು ಕಂಡುಹಿಡಿಯಿರಿ. ಅದಕ್ಕೇ ನಾನು ಈ ದೇಶದ ಜನರಿಗೆ ಮೊದಲು ಉತ್ಸಾಹಪೂರಿತವಾಗಿ ತಮ್ಮ ಅನ್ನ ಬಟ್ಟೆಯನ್ನು ತಾವೇ ಒದಗಿಸಿಕೊಳ್ಳುವಂತೆ ಬೋಧಿಸುತ್ತೇನೆ. ಈ ಆಹಾರ ವಸ್ತ್ರಗಳ ಅಭಾವದಿಂದ ಇಡೀ ದೇಶವೇ ಹಾಹಾಕಾರದಿಂದ ತುಂಬಿದೆ. ದೇಶ ಅಧೋಗತಿಗಿಳಿದಿದೆ - ಇದನ್ನು ಪರಿಹರಿಸಲು ನೀವೇನು ಮಾಡಿದ್ದೀರಿ? ಗಂಗೆಯಲ್ಲಿ ನಿಮ್ಮ ಶಾಸ್ತ್ರಗಳನ್ನು ಬಿಸುಟು ಜನರಿಗೆ ಮೊದಲು ಅವರ ಅನ್ನವಸ್ತ್ರ ಸಂಪಾದಿಸುವ ಹಾದಿಯನ್ನು ಬೋಧಿಸಿ, ನಂತರ ಅವರಿಗೆ ನಿಮ್ಮ ಶಾಸ್ತ್ರಗಳನ್ನು ಓದಿ ಹೇಳಿ, ತೀವ್ರ ಚಟುವಟಿಕೆ ಅವರಲ್ಲಿ ಉದ್ರೇಕಿಸುವಂತೆ ಮಾಡಿ. ಈ ಪ್ರಾಪಂಚಿಕ ಸುಖಾಭಿಲಾಷೆ ತೀರುವಂತೆ ಮಾಡದಿದ್ದಲ್ಲಿ ಯಾರೂ ಆಧ್ಯಾತ್ಮಿಕ ಭಾವನೆಗೆ ಕಿವಿಗೊಡುವುದಿಲ್ಲ. ಅದಕ್ಕೆ ಮೊದಲು ನಿಮ್ಮ ಹೃದಯಾಂತರಾಳದಲ್ಲಿ ಅಂತರ್ಗತವಾಗಿರುವ ಆ ಶಕ್ತಿಯಲ್ಲಿ ಸಾಧ್ಯವಾದಷ್ಟು ಶ್ರದ್ದೆ ಇರಲಿ. ಮೊದಲು ಅವರು ಆಹಾರಕ್ಕೆ ಬೇಕಾದ ಏರ್ಪಾಡನ್ನು ಮಾಡುವಂತೆ ಬೋಧಿಸಿ, ನಂತರ ಧರ್ಮಬೋಧೆ ಮಾಡಿ. ಸೋಮಾರಿಯಂತೆ ಕುಳಿತುಕೊಳ್ಳಲು ಸ್ವಲ್ಪವೂ ಕಾಲವಿಲ್ಲ - ಮೃತ್ಯುವಿನ ಕರೆ ಯಾವಾಗ ಬರುವುದೋ ಯಾರಿಗೆ ಗೊತ್ತು? - ಹೀಗೆ ಹೇಳುತ್ತಿರುವಾಗ ಅವರ ಮುಖವು ಮರುಕ, ದುಃಖ, ಸಹಾನುಭೂತಿ, ಶಕ್ತಿಗಳಿಂದ ಮಿಳಿತವಾದೊಂದು ಕಾಂತಿಯಿಂದ ಹೊಳೆಯುತ್ತಿತ್ತು. ಆ ಗಂಭೀರ ರೂಪ ಶಿಷ್ಯನನ್ನು ಮೂಕನನ್ನಾಗಿ ಮಾಡಿತು. ಸ್ವಲ್ಪ ಕಾಲದ ನಂತರ ಸ್ವಾಮಿಗಳು ಪುನಃ ಹೇಳಿದರು: 'ಸಕಾಲದಲ್ಲಿ ಆ ಉತ್ಸಾಹ, ಮತ್ತು ಸ್ವಾವಲಂಬನ ಈ ದೇಶದ ಜನರಿಗೆ ಬಂದೇ ತೀರುವುದು - ನಾನೀಗ ಅದನ್ನು ಸ್ಪಷ್ಟವಾಗಿ ಕಾಣುತ್ತಿರುವೆ - ಅದರಿಂದ ತಪ್ಪಿಸಿಕೊಳ್ಳುವಂತಿಲ್ಲ. ವಿಚಾರ ಶೀಲನಾದ ವ್ಯಕ್ತಿ ತನ್ನ ಮುಂದಿನ ಮೂರು ಯುಗಗಳ ಭವಿಷ್ಯದ ದೃಶ್ಯವನ್ನು ಸ್ಪಷ್ಟವಾಗಿ ಕಾಣಬಲ್ಲನು. ಶ್ರೀರಾಮಕೃಷ್ಣರ ಅವತಾರವಾದಂದಿ ನಿಂದ ಪೂರ್ವದಿಗಂತ ಪ್ರಾತಃಕಾಲದ ಸೂರ್ಯನ ಹೊಂಬಣ್ಣದ ಕಾಂತಿಯಿಂದ ಹೊಳೆಯುತ್ತಿದೆ. ಕ್ರಮೇಣ ದೇಶವೆಲ್ಲಾ ಸೂರ್ಯನ ಅಪರಾಹ್ನದ ಕಾಂತಿಯಿಂದ ಪ್ರಜ್ವಲಿಸುವುದು.''</p>

<!-- 349-8/0186-->
<p>ಅಧ್ಯಾಯ ೩೦*</p>
<p>ಸ್ಥಳ : ಬೇಲೂರು ಮಠ, ವರ್ಷ: ಕ್ರಿ.ಶ. ೧೮೯೯. ಈಗ ಇರುವ ಬೇಲೂರು ಮಠದ ಕಟ್ಟಡವು ಸುಮಾರಾಗಿ ಮುಕ್ಕಾಲು ಪಾಲು ಪೂರೈಸಿತ್ತು. ಸ್ವಾಮಿಗಳಿಗೆ ಆರೋಗ್ಯ ಚೆನ್ನಾಗಿಲ್ಲ. ವೈದ್ಯರು ಅವರನ್ನು ಬೆಳಿಗ್ಗೆ ಸಂಜೆ ಎರಡು ಹೊತ್ತೂ ಗಂಗಾನದಿಯಲ್ಲಿ ದೋಣಿಯಲ್ಲಿ ಹೋಗುವ ಹಾಗೆ ಹೇಳಿದ್ದರು.</p>
<p>ಇಂದು ಆದಿತ್ಯವಾರ ಶಿಷ್ಯನು ಸ್ವಾಮಿಜಿಯವರ ಕೋಣೆಯಲ್ಲಿ ಕುಳಿತು ಮಾತನಾಡುತ್ತಿದ್ದಾನೆ. ಸ್ವಾಮೀಜಿಯವರು ಮಠದ ಸಂನ್ಯಾಸಿಗಳ, ಬ್ರಹ್ಮಚಾರಿಗಳ ತರಬೇತಿಗಾಗಿ ಕೆಲವು ನಿಯಮಗಳನ್ನು ನಿಯೋಜಿಸಿದ್ದರು. ಪ್ರಾಪಂಚಿಕ ಜನರೊಡನೆ ವಿವೇಚನೆಯಿಲ್ಲದೆ ಅವರು ಮಿಳಿತವಾಗುವುದನ್ನು ತಪ್ಪಿಸಲು ಇದನ್ನು ತಯಾರಿಸಿದ್ದರು.</p>
<p>ಸ್ವಾಮಿಜಿ: ಈ ದಿನಗಳಲ್ಲಿ ಪ್ರಾಪಂಚಿಕ ಜನರ ಉಡುಪಿನಲ್ಲಿ ಒಂದು ಬಗೆಯ ಪ್ರತ್ಯೇಕವಾದ ಆತ್ಮಸಂಯಮದ ಅಸಡ್ಡೆಯ ವಾಸನೆಯಿರುವುದನ್ನು ನೋಡುತ್ತಿದ್ದೇನೆ. ಅದಕ್ಕೆ ನಾನು ಮಠದಲ್ಲಿ ಒಂದು ನಿಯಮವನ್ನು ತಂದಿದ್ದೇನೆ. ಗೃಹಸ್ಥರು ಸಾಧುಗಳ ಹಾಸಿಗೆಯಲ್ಲಿ ಕುಳಿತುಕೊಳ್ಳುವುದಾಗಲಿ, ಮಲಗುವುದಾಗಲಿ, ನಿಷಿದ್ಧ. ಈ ವಾಸನೆ ಬರುವುದು ನಿಜವೆಂದೂ, ಅದಕ್ಕೆ ಸಂನ್ಯಾಸಿಗಳಿಗೆ ಗೃಹಸ್ಥರ ವಾಸನೆಯನ್ನು ಸಹಿಸಲಾಗುವುದಿಲ್ಲವೆಂದೂ ಹಿಂದೆ ನಾನು ಶಾಸ್ತ್ರವನ್ನೊದುತ್ತಿದ್ದಾಗ ಓದಿದ್ದೆ. ಈಗ ಅದು ನಿಜವೆಂದು ಅನ್ನಿಸುತ್ತದೆ. ನಿಯೋಜಿಸಿರುವ ಈ ನಿಯಮಗಳನ್ನು ಕಠಿಣವಾಗಿ ಆಚರಿಸುವುದರಿಂದ ಬ್ರಹ್ಮಚಾರಿಗಳು ಸಕಾಲದಲ್ಲಿ ಯೋಗ್ಯ ಸಂನ್ಯಾಸಿಗಳಾಗುವರು. ಅವರು ಸಂನ್ಯಾಸದಲ್ಲಿ ಊರ್ಜಿತವಾದ ಮೇಲೆ ಅವರು ಗೃಹಸ್ಥರ ಜೊತೆಜೊತೆಗೆ ಬೆರೆತರೂ ಯಾವ ಹಾನಿಯೂ ಇಲ್ಲ. ಆದರೆ ಈಗ ಅವರನ್ನು ಈ ನಿಯಮಗಳ ಎಲ್ಲೆಯಲ್ಲಿಡದೆ ಇದ್ದಲ್ಲಿ ಅವರೆಲ್ಲಾ ತಪ್ಪು ಹಾದಿಗೆ ತಿರುಗುವರು. ಬ್ರಹ್ಮಚರ್ಯ ದೀಕ್ಷೆ ಪಡೆಯಲು ನಡತೆಯ ವಿಚಾರವಾಗಿ ಬಹಳ ಎಚ್ಚರಿಕೆಯಿಂದಿರಬೇಕು. ಸ್ತ್ರೀಯರೊಡನೆ ಯಾವ ಬಗೆಯ ಸಂಪರ್ಕವನ್ನೂ ಇಟ್ಟುಕೊಳ್ಳದೆ ದೂರವಿರಬೇಕು. ಅಲ್ಲದೆ ಮದುವೆಯಾದವರ ಸಂಗದಿಂದಲೂ ದೂರವಿರಬೇಕು.</p>
<p>ಗೃಹಸ್ಥನಾಗಿದ್ದ ಶಿಷ್ಯ ಸ್ವಾಮಿಗಳ ಈ ಮಾತನ್ನು ಕೇಳಿ ಸ್ತಂಭೀಭೂತನಾದ. ಮಠದ ಸಾಧುಗಳೊಡನೆ ಇನ್ನು ಮುಂದೆ ಇಷ್ಟೊಂದು ಸದರದಿಂದ ಇರಲಾಗುವುದಿಲ್ಲವೆಂದು ಖಿನ್ನನಾಗಿ ಹೇಳಿದ: 'ಸ್ವಾಮಿಜಿ, ನನ್ನ ಸಂಸಾರದವರೊಂದಿಗಿಂತ ನನಗೆ ಮಠ ಮತ್ತು ಅದರ ನಿವಾಸಿಗಳೊಡನೆ ನಿಕಟಸಂಬಂಧವಿದೆ. ದೀರ್ಘಕಾಲದಿಂದ ಅವರಿಗೆ ನನ್ನ ಪರಿಚಯ ಎಂಬಂತಿವೆ. ಮಠದಲ್ಲಿ ನನಗೆ ಇರುವ ಅಪಾರ ಸಲಿಗೆ ಜಗತ್ತಿನಲ್ಲಿ ನನಗೆ ಮತ್ತೆಲ್ಲಿಯೂ ದೊರಕುವುದಿಲ್ಲವೆನ್ನಿಸುತ್ತದೆ.”</p>
<p>ಸ್ವಾಮಾಜಿ: ಯಾರು ಪರಿಶುದ್ಧಾತ್ಮರಾಗಿರುವರೊ ಅವರಿಗೆ ಇಲ್ಲಿಗೆ ಬಂದಾಗ ಹಾಗೇ ಅನ್ನಿಸುವುದು. ಯಾರಿಗೆ ಆ ರೀತಿ ಅನ್ನಿಸುವುದಿಲ್ಲವೋ ಅವರು ಈ ಮಠದ</p>
<p>*<span class="en"> C.W, Vol. VII, P. 183</span></p>

<!-- 349-8/0187-->

<p>ಧೇಯಕ್ಕೆ ಸೇರಿದವರಲ್ಲ. ಅದಕ್ಕೆ ಅನೇಕ ಮಂದಿ ಇಲ್ಲಿಗೆ ತತ್ಕಾಲೀನ ಭಾವೋದ್ರೇಕದಿಂದ ಬಂದು ನಂತರ ಪಲಾಯನ ಮಾಡುತ್ತಾರೆ. ಯಾರು ಸಂಯಮಿಗಳಲ್ಲಿ ಹಗಲು ರಾತ್ರಿ ಹಣವನ್ನರಸುತ್ತಿರುವರೋ ಅವರಿಗೆ ಮಠದ ಧೈಯಗಳಾವುವೂ ಗಣ್ಯವಾಗುವುದಿಲ್ಲ. ಮಠದ ನಿವಾಸಿಗಳೂ ತಮ್ಮ ಆಪ್ತರೆಂದು ಅನ್ನಿಸುವುದಿಲ್ಲ. ಈ ಮಠದ ನಿವಾಸಿಗಳು ಪೂರ್ವದ ಸಂನ್ಯಾಸಿಗಳಂತೆ ಮೈಗೆಲ್ಲಾ ಬೂದಿ ಬಳಿದುಕೊಂಡು ಜಡೆಗಟ್ಟಿ, ಜಾಗಟೆ ಬಾರಿಸುತ್ತಾ ಹರಕು ಮುರುಕು ಔಷಧಿಗಳಿಂದ ಖಾಯಿಲೆ ಗುಣ ಮಾಡುತ್ತಿರುವಂತೆ ಇರುವುದಿಲ್ಲ. ಈ ವ್ಯತ್ಯಾಸವನ್ನು ನೋಡಿ ಜನರು ಅವರನ್ನು ಮೆಚ್ಚುವುದಿಲ್ಲ. ಗುರುಮಹಾರಾಜರು ನಡೆಯುತ್ತಿದ್ದ ರೀತಿ, ನಡೆವಳಿಕೆ ಮತ್ತು ಧೈಯಗಳೆಲ್ಲ ಹೊಸ ಎರಕದಲ್ಲಿವೆ. ಆದ್ದರಿಂದ ನಾವೂ ಒಂದು ನೂತನ ವರ್ಗಕ್ಕೆ ಸೇರಿದವರು. ಕೆಲವು ವೇಳೆ ನಾವು ಸಭ್ಯರಂತೆ ಒಳ್ಳೆಯ ಉಡುಪನ್ನು ಧರಿಸಿ ಉಪನ್ಯಾಸ ಕೊಡುವೆವು. ಮತ್ತೆ ಕೆಲವು ವೇಳೆ ಎಲ್ಲವನ್ನೂ ಬಿಸುಟು ಹರ ! ಹರ! ಓಂ! ಓಂ! ಎಂದು ಕೂಗುತ್ತಾ ಭಸ್ಮಲೇಪಿತರಾಗಿ ಪರ್ವತಗಳಲ್ಲಿ ಧ್ಯಾನ ತಪಶ್ಚರ್ಯದಲ್ಲಿ ನಿರತರಾಗಿರುವೆವು.</p>
<p>“ಈಗ ಕೇವಲ ಪುರಾತನ ಕಾಲದ ಗ್ರಂಥಗಳನ್ನು ಪಠಿಸುವುದರಿಂದೇನೂ ಪ್ರಯೋಜನವಿಲ್ಲ. ಪಾಶ್ಚಾತ್ಯ ನಾಗರಿಕತೆಯ ಪ್ರವಾಹ ರಭಸದಿಂದ ದೇಶಾದ್ಯಂತ ಪ್ರವಹಿಸುತ್ತಿದೆ. ಅದರ ಉಪಯೋಗವನ್ನು ತಿಳಿದುಕೊಳ್ಳದೆ ಗಿರಿಶಿಖರಗಳಲ್ಲಿ ಕೇವಲ ಧ್ಯಾನದಲ್ಲಿ ಕುಳಿತಿದ್ದರೆ ಪ್ರಯೋಜನವಿಲ್ಲ. ಗೀತೆಯಲ್ಲಿ ಶ್ರೀಕೃಷ್ಣನು ಹೇಳಿರುವ ಉಗ್ರ ಕರ್ಮಯೋಗ ಈಗ ಬೇಕಾಗಿದೆ. ಅಪಾರ ಧೈರ್ಯ, ಅದಮ್ಯ ಉತ್ಸಾಹದಿಂದ ಕೂಡಿದ ಕರ್ಮಯೋಗ ಬೇಕಾಗಿದೆ. ಆಗ ಮಾತ್ರ ದೇಶದ ಜನ ಜಾಗೃತಿಗೊಳ್ಳುವರು. ಇಲ್ಲದಿದ್ದಲ್ಲಿ ನೀನೆಷ್ಟು ಅಜ್ಞಾನದಲ್ಲಿರುವೆಯೋ ಅದೇ ಅಜ್ಞಾನಕೂಪದಲ್ಲಿ ಅವರು ಮುಳುಗಿರುವರು.</p>
<p>ಸುಮಾರು ಹಗಲೆಲ್ಲಾ ಕಳೆಯಿತು. ಸ್ವಾಮಿಾಜಿ ಗಂಗೆಯ ಮೇಲೆ ದೋಣಿ ಸಂಚಾರಕ್ಕೆ ಹೊರಡಲು ಉಡುಪನ್ನು ಧರಿಸಿ ಕೆಳಗೆ ಬಂದರು. ಈ ಶಿಷ್ಯನಲ್ಲದೆ ಮತ್ತಿಬ್ಬರು ಶಿಷ್ಯರನ್ನೂ ಜೊತೆಯಲ್ಲಿ ಕರೆದುಕೊಂಡು ದೋಣಿಯೊಳಕ್ಕೆ ಪ್ರವೇಶಿಸಿದರು. ದೋಣಿ ದಕ್ಷಿಣೇಶ್ವರ ದೇವಾಲಯವನ್ನು ಹಾದು ಪಣಿಹಾಟಿಯಲ್ಲಿ ಬಾಬು ಗೋವಿಂದಕುಮಾರ ಚೌಧರಿಯವರ ತೋಟದ ಮನೆಯ ಕೆಳಗೆ ಲಂಗರು ಹಾಕಿತು. ಒಮ್ಮೆ ಆ ಮನೆಯನ್ನು ಮಠದ ಉಪಯೋಗಕ್ಕಾಗಿ ಬಾಡಿಗೆಗೆ ತೆಗೆದುಕೊಳ್ಳುವ ಪ್ರಸ್ತಾವ ಇತ್ತು. ಸ್ವಾಮಿಾಜಿ ದೋಣಿಯಿಂದಿಳಿದು ಮನೆ ಮತ್ತು ತೋಟದ ಸುತ್ತಲೂ ಒಮ್ಮೆ ಸುತ್ತಾಡಿ ಬಂದು ಅದನ್ನು ಸೂಕ್ಷ್ಮವಾಗಿ ನೋಡುತ್ತಾ ಹೀಗೆಂದರು: ''ತೋಟವೇನೋ ಅಂದವಾಗಿದೆ. ಆದರೆ ಕಲ್ಕತ್ತೆಗೆ ಬಹುದೂರ. ಕಲ್ಕತ್ತೆಯಿಂದ ಇಲ್ಲಿಗೆ ಕಾಲ್ನಡಿಗೆಯಲ್ಲಿ ಬರಲು ಶ್ರೀರಾಮಕೃಷ್ಣರ ಭಕ್ತವರ್ಗಕ್ಕೆ ತುಂಬಾ ತೊಂದರೆಯಾಗುತ್ತಿತ್ತು. ಮಠ ಇಲ್ಲಿ ಸ್ಥಾಪಿತವಾಗದಿದ್ದುದು ಒಂದು ಸುಯೋಗ.” ನಂತರ ದೋಣಿಯು ಮುಸುಕಿದ ಅಂಧಕಾರದ ಮಧ್ಯೆ ಬೇಲೂರು ಮಠಕ್ಕೆ ಹಿಂತಿರುಗಿತು.</p>

<!-- 349-8/0188-->
<p>ಅಧ್ಯಾಯ ೩೧* - ಸ್ಥಳ : ಬೇಲೂರು ಮಠ, ವರ್ಷ: ಕ್ರಿ.ಶ. ೧೮೯೯. ನಾಗಮಹಾಶಯರೊಡನೆ ಶಿಷ್ಯ ಇಂದು ಮಠಕ್ಕೆ ಬಂದಿದ್ದಾನೆ. ಸ್ವಾಮೀಜಿ ನಾಗಮಹಾಶಯರಿಗೆ ಕೈಮುಗಿದು 'ಕ್ಷೇಮವೆಂದು ಭಾವಿಸಿದ್ದೇನೆ' ಎಂದರು.</p>
<p>ನಾಗಮಹಾಶಯ: ನಾನಿಂದು ನಿಮ್ಮ ದರ್ಶನಕ್ಕೆ ಬಂದಿರುವೆ. ಜಯಶಂಕರ ! ಜಯಶಂಕರ ! ಇಂದು ಶಿವದರ್ಶನದಿಂದ ನಾನು ಪುನೀತನಾದೆ ಎಂದು ಹೇಳುತ್ತಾ ನಾಗಮಹಾಶಯರು ಭಕ್ತಿಯಿಂದ ಕೈಜೋಡಿಸಿ ನಿಂತರು.</p>
<p>ಸ್ವಾಮಿಾಜಿ: ನಿಮ್ಮ ಆರೋಗ್ಯ ಈಗ ಹೇಗಿದೆ?</p>
<p>ನಾಗಮಹಾಶಯ: ಈ ಕ್ಷುದ್ರದೇಹದ ವಿಷಯವನ್ನೇಕೆ ಎತ್ತುವಿರಿ? ಈ ಮಾಂಸ ಮೂಳೆಯಿಂದ ಕೂಡಿದ ಪಂಜರ! ಸತ್ಯವಾಗಿ ಇಂದು ನಿಮ್ಮ ದರ್ಶನದಿಂದ ನಾನು ಧನ್ಯನಾದೆ.</p>
<p>ಹೀಗೆ ಹೇಳುತ್ತಾ ನಾಗಮಹಾಶಯರು ಸ್ವಾಮಿಗಳಿಗೆ ದೀರ್ಘದಂಡ ಪ್ರಣಾಮ ಮಾಡಿದರು. ಸ್ವಾಮಿಜಿ: (ಅವರನ್ನು ಎಬ್ಬಿಸುತ್ತಾ) ನೀವೇಕೆ ನನಗೆ ಹೀಗೆ ಮಾಡುವಿರಿ?</p>
<p>ನಾಗಮಹಾಶಯ: ನನ್ನ ಅಂತರ್‌ದೃಷ್ಟಿಯಿಂದ ಇಂದು ಸಾಕ್ಷಾತ್ ಶಿವದರ್ಶನವನ್ನು ನೋಡುತ್ತಿರುವೆ – ನಾನು ಧನ್ಯ ! ಜಯ ರಾಮಕೃಷ್ಣ !</p>
<p>ಸ್ವಾಮಾಜಿ: (ಶಿಷ್ಯನನ್ನುದ್ದೇಶಿಸಿ) ನೋಡುತ್ತಿರುವೆಯೇನು? ಇಲ್ಲಿ ನೋಡು ! ನಿಜವಾದ ಭಕ್ತಿ ಮಾನವನ ಸ್ವಭಾವವನ್ನು ಎಷ್ಟರಮಟ್ಟಿಗೆ ಬದಲಾಯಿಸುತ್ತದೆಂಬುದನ್ನು. ನಾಗಮಹಾಶಯರು ದೈವೀಭಾವದಲ್ಲಿ ತನ್ಮಯರಾಗಿದ್ದಾರೆ. ಅವರ ದೇಹಭಾವನೆ ಸಂಪೂರ್ಣವಾಗಿ ಅಳಿಸಿಹೋಗಿದೆ. (ಸ್ವಾಮಿ ಪ್ರೇಮಾನಂದರಿಗೆ ) ನಾಗಮಹಾಶಯರಿಗೆ ಕೊಂಚ ಪ್ರಸಾದವನ್ನು ತಾ.</p>
<p>ನಾಗಮಹಾಶಯ: ಪ್ರಸಾದ ! (ಕೈಜೋಡಿಸಿ) ನಿಮ್ಮನ್ನು ನೋಡಿ ಇಂದು ನನ್ನ ಪ್ರಾಪಂಚಿಕ ಕ್ಷುಧೆ ಅಡಗಿಹೋಗಿದೆ. - ಮಠದ ಬ್ರಹ್ಮಚಾರಿಗಳು, ಸಂನ್ಯಾಸಿಗಳು ಉಪನಿಷತ್ತನ್ನು ವ್ಯಾಸಂಗ ಮಾಡುತ್ತಿದ್ದರು. ಸ್ವಾಮೀಜಿ ಅವರಿಗೆ, 'ಇಂದು ಶ್ರೀರಾಮಕೃಷ್ಣರ ಹಿರಿಯ ಭಕ್ತರ ಆಗಮನವಾಗಿದೆ. ಮಠಕ್ಕೆ ನಾಗಮಹಾಶಯರು ಭೇಟಿ ಇತ್ಯ ನಿಮಿತ್ತ ಇಂದು ವಿಶ್ರಾಂತಿ ದಿನವಾಗಲಿ'' ಎಂದರು. ಎಲ್ಲರೂ ಪುಸ್ತಕಗಳನ್ನು ಮುಚ್ಚಿ ನಾಗಮಹಾಶಯರ ಸುತ್ತಲೂ ಕುಳಿತುಕೊಂಡರು.</p>
<p>ಸ್ವಾಮೀಜಿ: (ಎಲ್ಲರನ್ನೂ ಉದ್ದೇಶಿಸಿ) ನೀವು ನೋಡುತ್ತಿಲ್ಲವೆ ? ನಾಗಮಹಾಶಯರನ್ನು ನೋಡಿ ! ಅವರು ಒಬ್ಬ ಗೃಹಸ್ಥರು. ಆದರೂ ಸಂಸಾರದ ಪರಿವೆ *<span class="en"> C.W. Vol. VII, P. 186</span></p>

<!-- 349-8/0189-->

<p>ಅವರಿಗೆ ಕೊಂಚವೂ ಇಲ್ಲ. ಯಾವಾಗಲೂ ದೈವೀಭಾವದಲ್ಲಿ ಮಗ್ನರಾಗಿರುವರು. (ನಾಗಮಹಾಶಯರಿಗೆ) ದಯವಿಟ್ಟು ನಮಗೂ ಈ ಬ್ರಹ್ಮಚಾರಿಗಳಿಗೂ ಶ್ರೀರಾಮಕೃಷ್ಣರ ವಿಷಯವಾಗಿ ಏನಾದರೂ ಕೊಂಚ ಹೇಳಿ,</p>
<p>ನಾಗಮಹಾಶಯ: (ಪೂಜ್ಯಭಾವದಿಂದ) ನೀವೇನು ಹೇಳುತ್ತಿರುವುದು? ನಾನೇನು ಹೇಳಲಿ? ನಾನು ನಿಮ್ಮನ್ನು ನೋಡಲು, ಈ ವೀರರನ್ನು, ಶ್ರೀರಾಮಕೃಷ್ಣರ ದೈವೀಲೀಲೆಯ ಸಹಾಯಕರಾದ ನಿಮ್ಮನ್ನು ನೋಡಲು ಬಂದೆ. ಈಗ ಅವರ ಸಂದೇಶ ಬೋಧನೆಗಳನ್ನು ಜನರೆಲ್ಲಾ ಮೆಚ್ಚುವರು. ಜಯ ರಾಮಕೃಷ್ಣ. - ಸ್ವಾಮಿಾಜಿ: ಶ್ರೀರಾಮಕೃಷ್ಣರನ್ನು ಸರಿಯಾಗಿ ಅರ್ಥಮಾಡಿಕೊಂಡು ಮೆಚ್ಚಿದವ ರೆಂದರೆ ನೀವೊಬ್ಬರೇ. ನಾವೆಲ್ಲಾ ಕೇವಲ ನಿರರ್ಥಕವಾದ ಅಲೆದಾಟದಲ್ಲಿ ಕಳೆದವರು.</p>
<p>ನಾಗಮಹಾಶಯ: ಏನು ಮಾತನಾಡುತ್ತಿರುವಿರಿ? ನೀವು ಶ್ರೀರಾಮಕೃಷ್ಣರ ಪ್ರತಿಬಿಂಬ. ನಾಣ್ಯದ ಎರಡು ಮುಖಗಳಂತೆ. ಯಾರಿಗೆ ಕಣ್ಣಿದೆಯೋ ಅವರು ನೋಡಲಿ. - ಸ್ವಾಮಿಾಜಿ: ಈ ಮಠ ಮತ್ತು ಆಶ್ರಮಗಳ ಸ್ಥಾಪನೆ ಮುಂತಾದುವು ಸರಿಯಾದ ಹಾದಿಯಲ್ಲಿ ಇಟ್ಟಿರುವ ಹೆಜ್ಜೆಯೆ ?</p>
<p>ನಾಗಮಹಾಶಯ: ನಾನೊಬ್ಬ ಕ್ಷುದ್ರ ಮನುಜ, ನನಗೇನು ಅರ್ಥವಾಗುತ್ತದೆ? ನೀವೇನು ಮಾಡಿದರೂ ಅದರಿಂದ ಜಗಕ್ಕೆ ಕಲ್ಯಾಣವಾಗುತ್ತದೆ. ಖಂಡಿತವಾಗಿ ಪ್ರಪಂಚಕ್ಕೆ ಒಳ್ಳೆಯದಾಗುತ್ತದೆ.</p>
<p>ಅನೇಕರು ಪೂಜ್ಯಭಾವದಿಂದ ನಾಗಮಹಾಶಯರ ಪಾದಧೂಳಿಯನ್ನು ಧರಿಸಲು ಅವರ ಹತ್ತಿರ ಬಂದರು. ಇದರಿಂದ ಅವರು ಮತ್ತಷ್ಟು ಕಳವಳಗೊಂಡರು. ಸ್ವಾಮೀಜಿ ಅವರನ್ನುದ್ದೇಶಿಸಿ 'ನಾಗಮಹಾಶಯರಿಗೆ ನೋವುಂಟುಮಾಡಬೇಡಿ. ಅವರು ವೃಥಿತರಾಗುವಂತೆ ಮಾಡಬೇಡಿ. ಇದನ್ನು ಕೇಳಿದ ಮೇಲೆ ಎಲ್ಲರೂ ಮೌನವಾದರು.</p>
<p>ಸ್ವಾಮಿಜಿ: ದಯವಿಟ್ಟು ಮಠಕ್ಕೆ ಆಗಾಗ್ಗೆ ಬಂದು ಹೋಗುತ್ತಾ ಇರಿ. ಇಲ್ಲಿನ ಹುಡುಗರಿಗೆಲ್ಲಾ ಮೇಲ್ಪಂಕ್ತಿಯಾಗಿರುವಿರಿ. - ನಾಗಮಹಾಶಯ: ನಾನು ಒಮ್ಮೆ ಶ್ರೀರಾಮಕೃಷ್ಣರನ್ನು ಈ ವಿಷಯವಾಗಿ ಕೇಳಿದೆ. ಅವರು 'ನೀನು ಈಗ ಇರುವಂತೆಯೇ ಗೃಹಸ್ಥನಾಗಿರು' ಎಂದರು. ಅಂತೆಯೇ ನಾನು ಆ ಜೀವನವನ್ನೇ ಅನುಸರಿಸುತ್ತಿರುವೆ. ನಾನು ಆಗಾಗ್ಗೆ ಇಲ್ಲಿಗೆ ಬಂದು ಧನ್ಯನಾಗುವೆ.</p>
<p>ಸ್ವಾಮಿಾಜಿ: ನಾನು ನಿಮ್ಮ ಸ್ಥಳಕ್ಕೆ ಒಮ್ಮೆ ಬರಬೇಕೆಂದಿರುವೆ.</p>
<p>ನಾಗಮಹಾಶಯ: (ಆನಂದದಿಂದ ಉನ್ಮತ್ತರಾಗಿ) ಅಂತಹ ಸುದಿನ ನಿಜವಾಗಿ ಉದಿಸುವುದೆ? ನನ್ನ ಊರು ಕಾಶಿಯಂತೆ ನಿಮ್ಮ ಪಾದಸ್ಪರ್ಶದಿಂದ ಪುನೀತವಾಗುವುದು. ನಾನು ಅಷ್ಟೊಂದು ಅದೃಷ್ಟಶಾಲಿಯೇ ?</p>
<p>ಸ್ವಾಮಿಾಜಿ: ನನಗೇನೋ ಆಸೆಯಿದೆ. ಇನ್ನು ನಾನಲ್ಲಿಗೆ ಬರುವುದು 'ಮಾತೆ'ಯ ಇಚ್ಛೆ.</p>

<!-- 349-8/0190-->
<p>ನಾಗಮಹಾಶಯ: ಯಾರಿಗೆ ನಿಮ್ಮನ್ನು ತಿಳಿಯಲು ಸಾಧ್ಯ? ಅಂತರ್‌ದೃಷ್ಟಿ ತೆರೆದ ಹೊರತು ಯಾರಿಗೂ ನಿಮ್ಮನ್ನು ಅರ್ಥಮಾಡಿಕೊಳ್ಳಲು ಅಸಾಧ್ಯ ! ಕೇವಲ ಶ್ರೀರಾಮಕೃಷ್ಣರು ಮಾತ್ರ ನಿಮ್ಮನ್ನು ಅರಿತಿದ್ದರು; ಉಳಿದವರೆಲ್ಲ ಅವರ ಮಾತುಗಳಲ್ಲಿ ಶ್ರದ್ದೆ ಇಟ್ಟಿದ್ದರು. ಆದರೆ ಯಾರೂ ನಿಮ್ಮನ್ನು ಸರಿಯಾಗಿ ಅರ್ಥಮಾಡಿಕೊಂಡಿಲ್ಲ.</p>
<p>ಸ್ವಾಮಿಾಜಿ: ಈಗ ನನಗಿರುವ ಒಂದು ಆಸೆಯೆಂದರೆ, ಇಡೀ ದೇಶವನ್ನೆಲ್ಲ - ನಿದ್ರಿಸುತ್ತಿರುವ ಈ ರಾಕ್ಷಸಾಕಾರವನ್ನು - ತನ್ನ ಶಕ್ತಿಯಲ್ಲಿರುವ ನಂಬಿಕೆಯನ್ನೆಲ್ಲ ಕಳೆದುಕೊಂಡು, ಪ್ರತಿಕ್ರಿಯೆಯೇ ಇಲ್ಲದೆ ಬಿದ್ದಿರುವ ಇದನ್ನು ಎಬ್ಬಿಸಬೇಕೆಂಬುದು. ನಾನು ಅದನ್ನು ಶಾಶ್ವತ ಧರ್ಮದ ಭಾವನೆಗೆ ಎಬ್ಬಿಸಬಲ್ಲೆನಾದರೆ ನನ್ನ ಜನ್ಮ ಮತ್ತು ಶ್ರೀರಾಮಕೃಷ್ಣರ ಅವತಾರ ಸಾರ್ಥಕವೆಂದು ಭಾವಿಸುವೆ; ಇದೊಂದೇ ನನ್ನ ಹೃದಯದ ತೀವ್ರ ಆಕಾಂಕ್ಷೆ, ಮುಕ್ತಿ ಮುಂತಾದುವುಗಳಿಂದ ಯಾವ ಪ್ರಯೋಜನವೂ ನನಗೆ ಕಾಣುವುದಿಲ್ಲ. ದಯವಿಟ್ಟು ನಾನು ಇದರಲ್ಲಿ ಜಯಶಾಲಿಯಾಗುವಂತೆ ಹರಸಿ.</p>
<p>ನಾಗಮಹಾಶಯ: ಶ್ರೀರಾಮಕೃಷ್ಣರು ಆಶೀರ್ವದಿಸುವರು ! ನಿಮ್ಮ ಇಚ್ಛೆಯನ್ನು ತಿರುಗಿಸಬಲ್ಲವರಾರು? ನೀವಿಚ್ಛೆಪಟ್ಟಿದ್ದೆಲ್ಲಾ ಕಾರ್ಯರೂಪಕ್ಕೆ ಬಂದೇ ಬರುವುದು.</p>
<p>ಸ್ವಾಮಿಾಜಿ: ಆತನ ಇಚ್ಛೆ ಇಲ್ಲದಿದ್ದಲ್ಲಿ ಯಾವುದೂ ಸಂಭವಿಸುವುದಿಲ್ಲ.</p>
<p>ನಾಗಮಹಾಶಯ: ಆತನ ಇಚ್ಛೆ ಮತ್ತು ನಿಮ್ಮ ಇಚ್ಛೆ ಎರಡೂ ಒಂದೇ ಆಗಿದೆ. ನಿಮ್ಮ ಇಚ್ಛೆ ಯಾವುದೋ ಅದೇ ಆತನ ಇಚ್ಛೆ, ಜಯ ಶ್ರೀರಾಮಕೃಷ್ಣ !</p>
<p>ಸ್ವಾಮಿಾಜಿ: ಕೆಲಸ ಮಾಡಲು ದೃಢಕಾಯವಾದ ದೇಹ ಆವಶ್ಯಕ. ಈ ದೇಶಕ್ಕೆ ಬಂದಾಗಿನಿಂದಲೂ ನನಗೆ ಆರೋಗ್ಯ ಸರಿಯಿಲ್ಲ. ಪಶ್ಚಿಮ ದೇಶದಲ್ಲಿ ನನ್ನ ಆರೋಗ್ಯ ಬಹಳ ಚೆನ್ನಾಗಿತ್ತು.</p>
<p>ನಾಗಮಹಾಶಯ: ಈ ಶರೀರಧಾರಣೆ ಮಾಡಿದವರೆಲ್ಲರೂ ಅದರ ಬಾಡಿಗೆಯ ಸುಂಕವನ್ನು ತೆತೇ ತೀರಬೇಕು. ರೋಗ ಮತ್ತು ದುಃಖವೇ ಅದರ ಸುಂಕ, ಆದರೆ ನಿಮ್ಮ ದೇಹ ಚಿನ್ನದ ಮೊಹರಿರುವ ಪೆಟ್ಟಿಗೆ, ಅದರ ವಿಷಯದಲ್ಲಿ ಬಹಳ ಜೋಪಾನವಾಗಿರಬೇಕು. ಆದರೆ ಹಾಗೆ ನೋಡಿಕೊಳ್ಳುವವರು ಯಾರು? ಯಾರಿಗೆ ಅರ್ಥಮಾಡಿಕೊಳ್ಳಲು ಸಾಧ್ಯ? ಶ್ರೀರಾಮಕೃಷ್ಣರು ಮಾತ್ರ ಅರ್ಥಮಾಡಿಕೊಳ್ಳುತ್ತಿದ್ದರು; ಜೈ ಶ್ರೀರಾಮಕೃಷ್ಣ !</p>
<p>ಸ್ವಾಮಿಾಜಿ: ಮಠದಲ್ಲಿರುವವರೆಲ್ಲ ನನ್ನ ವಿಷಯದಲ್ಲಿ ಬಹಳ ಎಚ್ಚರಿಕೆ ತೆಗೆದುಕೊಳ್ಳುತ್ತಾರೆ. .</p>
<p>ನಾಗಮಹಾಶಯ: ಅವರು ಅದನ್ನು ಮಾಡಿದರೆ ಅವರು ತಿಳಿಯಲಿ ತಿಳಿಯದಿರಲಿ ಅದು ಅವರ ಒಳ್ಳೆಯದಕ್ಕೇ, ನಿಮ್ಮ ದೇಹಕ್ಕೆ ತಕ್ಕ ಗಮನ ಕೊಡದಿದ್ದಲ್ಲಿ ಅದು ಬಹುಬೇಗ ಬಿದ್ದು ಹೋಗಬಹುದು.</p>
<p>ಸ್ವಾಮಿಾಜಿ: ನಾಗಮಹಾಶಯರೆ !ನಾನೀಗ ಮಾಡುತ್ತಿರುವುದು ಸರಿಯೋ ತಪ್ಪೋ ಎಂದು ಸಂಪೂರ್ಣ ನನಗೆ ಗೊತ್ತಾಗುವುದಿಲ್ಲ. ಕೆಲವು ನಿರ್ದಿಷ್ಟ ಸಮಯಗಳಲ್ಲಿ ನನಗೆ</p>

<!-- 349-8/0191-->

<p>ಯಾವುದೋ ಒಂದು ಮಾರ್ಗದಲ್ಲಿ ಹೋಗುವ ತೀವ್ರ ಇಚ್ಛೆಯುಂಟಾಗುತ್ತದೆ. ಅದರಂತೆಯೇ ನಾನು ಮಾಡುತ್ತೇನೆ. ಅದು ಒಳ್ಳೆಯದಕ್ಕೊ, ಕೆಟ್ಟದಕ್ಕೂ ನನಗೆ ಅರ್ಥವಾಗುವುದಿಲ್ಲ. ನಾಗಮಹಾಶಯ: ಶ್ರೀರಾಮಕೃಷ್ಣರು ನಿಧಿಗೆ ಈಗ ಬೀಗಮುದ್ರೆ ಹಾಕಲ್ಪಟ್ಟಿದೆ'</p>
<p>ಅದಕ್ಕೆ ಅವರು ನೀವು ಪೂರ್ತಿ ತಿಳಿದುಕೊಳ್ಳಲು ಬಿಡುವುದಿಲ್ಲ. ಯಾವ ಘಳಿಗೆ ನೀವು ಅದನ್ನು ತಿಳಿಯುವಿರೋ ಆಗ ನಿಮ್ಮ ಮಾನವ ಜನ್ಮದ ಲೀಲೆ ಕೊನೆಗೊಳ್ಳುವುದು.</p>
<p>ಸ್ವಾಮಿಾಜಿ ಏನನ್ನೊ ಎವೆಯಿಕ್ಕದೆ ಯೋಚಿಸುತ್ತಿದ್ದರು. ಸ್ವಾಮಿ ಪ್ರೇಮಾನಂದರು ಸ್ವಲ್ಪ ಪ್ರಸಾದವನ್ನು ಪ್ರೇಮೋನ್ಮಾದದಲ್ಲಿ ಮುಳುಗಿದ್ದ ನಾಗಮಹಾಶಯರಿಗೆ ನೀಡಿದರು. ಸ್ವಲ್ಪ ಕಾಲಾನಂತರ ನಾಗಮಹಾಶಯರು ಸ್ವಾಮಿಗಳು ಕೋಳದ ಹತ್ತಿರ ನೆಲವನ್ನು ಗುದ್ದಲಿಯಿಂದ ನಿಧಾನವಾಗಿ ಅಗೆಯುತ್ತಿದ್ದುದನ್ನು ನೋಡಿ ಅವರ ಕೈಹಿಡಿದು 'ನಾವಿರುವಾಗ ನೀವೇಕೆ ಇದನ್ನೆಲ್ಲಾ ಮಾಡಬೇಕು' ಎಂದು ತಡೆದರು. ಸ್ವಾಮಿಾಜಿ ಗುದ್ದಲಿಯನ್ನು ಅಲ್ಲೇ ಬಿಟ್ಟು ತೋಟದಲ್ಲೇ ಸ್ವಲ್ಪ ಹೊತ್ತು ಸುತ್ತಾಡುತ್ತಾ ಶಿಷ್ಯನಿಗೆ ಇದನ್ನು ಹೇಳಿದರು: 'ಶ್ರೀರಾಮಕೃಷ್ಣರು ಕಣ್ಮರೆಯಾದ ಮೇಲೆ ನಾಗಮಹಾಶಯರು ಕಲ್ಕತ್ತೆಯ ತಮ್ಮ ಬಡ ಕುಟೀರದಲ್ಲಿ ಉಪವಾಸ ಮಲಗಿರುವರೆಂದು ಒಂದು ದಿನ ಕೇಳಿದೆವು. ನಾನು ಸ್ವಾಮಿ ತುರೀಯಾನಂದ ಇತರರೂ ಎಲ್ಲರೂ ಒಟ್ಟಿಗೆ ಅವರ ಕುಟೀರಕ್ಕೆ ಹೋದೆವು. ನಮ್ಮನ್ನು ನೋಡಿದೊಡನೆಯೇ ಅವರು ಹಾಸಿಗೆಯಿಂದ ಎದ್ದರು. ನಾವಿಂದು ನಮ್ಮ ಭಿಕ್ಷೆಯನ್ನು (ಆಹಾರ) ಇಲ್ಲೇ ತೆಗೆದುಕೊಳ್ಳುತ್ತೇವೆ ಎಂದೆವು. ತಕ್ಷಣ ನಾಗಮಹಾಶಯ ಅಕ್ಕಿ, ತಪ್ಪಲೆ, ಸೌದೆ ಮುಂತಾದುದನ್ನೆಲ್ಲಾ ಅಂಗಡಿಯಿಂದ ಕೊಂಡುತಂದು ಅಡಿಗೆ ಮಾಡಲಾರಂಭಿಸಿದರು. ನಾವು ಯೋಚಿಸಿದ್ದು ಏನೆಂದರೆ ನಾವು ಊಟ ಮಾಡೋಣ, ನಾಗಮಹಾಶಯರಿಗೂ ಮಾಡಿಸೋಣ ಎಂದು. ಆದರೆ ಅಡಿಗೆ ಮಾಡಿ ಅವರು ಅನ್ನವನ್ನು ನಮಗೇ ಬಡಿಸಿದರು. ನಾವು ಸ್ವಲ್ಪ ಭಾಗವನ್ನು ಬೇರೆ ತೆಗೆದಿರಿಸಿ ಊಟ ಮಾಡಲು ಕುಳಿತೆವು. ನಂತರ ಅವರನ್ನೂ ಊಟ ಮಾಡುವಂತೆ ಕೇಳಿದೆವು. ಅವರು ತಕ್ಷಣ ಆ ಅನ್ನದ ಮಡಕೆಯನ್ನು ಒಡೆದು ತಲೆಯನ್ನು ಚಚ್ಚಿಕೊಳ್ಳುತ್ತಾ “ದೈವಸಾಕ್ಷಾತ್ಕಾರವಾಗದ ಶರೀರಕ್ಕೆ ಆಹಾರವನ್ನು ಕೊಡಲೆ?' ಇದನ್ನು ನೋಡಿ ನಾವು ಸ್ತಂಭೀಭೂತರಾದೆವು. ಸ್ವಲ್ಪ ಕಾಲದ ನಂತರ ತುಂಬಾ ಬಲವಂತ ಮಾಡಿ ಅವರಿಗೆ ಸ್ವಲ್ಪ ಊಟ ಮಾಡಿಸಿ ಹಿಂತಿರುಗಿದೆವು.</p>
<p>ಸ್ವಾಮಿಾಜಿ: ನಾಗಮಹಾಶಯರು ಈ ರಾತ್ರಿ ಮಠದಲ್ಲೇ ಉಳಿಯುವರೇ. ಶಿಷ್ಯ : ಇಲ್ಲ ಅವರಿಗೆ ಸ್ವಲ್ಪ ಕೆಲಸವಿದೆ. ಅವರು ಇಂದೇ ಹಿಂತಿರುಗಬೇಕು. ಸ್ವಾಮಿಜಿ: ಹಾಗಾದರೆ ದೋಣಿಯನ್ನು ನೋಡು. ಆಗಲೇ ಕತ್ತಲಾಗುತ್ತಲಿದೆ. ದೋಣಿಯು ಬಂದೊಡನೆ ಶಿಷ್ಯನೂ ನಾಗಮಹಾಶಯರೂ ಸ್ವಾಮಿಗಳಿಗೆ ನಮಸ್ಕಾರ ಮಾಡಿ ಕಲ್ಕತ್ತೆಗೆ ಹೊರಟರು.</p>

<!-- 349-8/0192-->
<p>ಅಧ್ಯಾಯ ೩೨*</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೮೯೯. ಸ್ವಾಮಿಾಜಿಯವರ ಆರೋಗ್ಯ ಈಗ ಚೆನ್ನಾಗಿದೆ. ಶಿಷ್ಯ ಮಠಕ್ಕೆ ಒಂದು ಶನಿವಾರ ಬೆಳಿಗ್ಗೆ ಬಂದಿದ್ದಾನೆ. ಸ್ವಾಮಿಜಿಯವರನ್ನು ಸಂದರ್ಶಿಸಿ ಕೆಳಗಿಳಿದು ಬಂದು ಸ್ವಾಮಿ ನಿರ್ಮಲಾನಂದರೊಡನೆ ವೇದಾಂತಶಾಸ್ತ್ರ ವಿಚಾರ ಚರ್ಚೆ ನಡೆಸುತ್ತಿದ್ದಾನೆ. ಆ ಸಮಯದಲ್ಲಿ ಸ್ವಾಮಿಜಿ ಕೆಳಗಿಳಿದು ಬಂದು ಶಿಷ್ಯನಿಗೆ “ನೀನು ನಿರ್ಮಲಾನಂದರೊಡನೆ ಏನು ಚರ್ಚಿಸುತ್ತಿದ್ದೆ?”</p>
<p>ಶಿಷ್ಯ : ಸ್ವಾಮಿಾಜಿ, ಅವರು ಹೇಳುತ್ತಿದ್ದರು; ವೇದಾಂತದಲ್ಲಿರುವ ಬ್ರಹ್ಮನು ನಿನಗೆ ಮತ್ತು ನಿಮ್ಮ ಸ್ವಾಮಿಾಜಿಗೆ ಮಾತ್ರ ಗೊತ್ತು. ನಾವು ಮಾತ್ರ ಶ್ರೀಕೃಷ್ಣನನ್ನು ಅವತಾರಪುರುಷನೆಂದು ತಿಳಿದಿದ್ದೇವೆ.</p>
<p>ಸ್ವಾಮಾಜಿ: ನೀನೇನು ಹೇಳಿದೆ?</p>
<p>ಶಿಷ್ಯ : ನಾನು ಆತ್ಮನೊಬ್ಬನೇ ಸತ್ಯ ಎಂದೆ. ಶ್ರೀಕೃಷ್ಣನು ಆತ್ಮಸಾಕ್ಷಾತ್ಕಾರ ಹೊಂದಿದ ಒಬ್ಬ ಮನುಷ್ಯ ಅಷ್ಟೆ. ಸ್ವಾಮಿ ನಿರ್ಮಲಾನಂದರಿಗೆ ಆಂತರ್ಯದಲ್ಲಿ ನಂಬಿಕೆ ಇದೆ - ಆದರೆ ಹೊರಗಡೆ ಮಾತ್ರ ಅವರು ದೈತ ಭಾವದ ಚರ್ಚೆಯಲ್ಲಿ ಭಾಗವಹಿಸುವರು. ಮೊದಲು ಅವರು ಈಶ್ವರನ ಸಾಕಾರ ಭಾವನೆಯನ್ನು ಚರ್ಚಿಸುತ್ತಿದ್ದಂತಿತ್ತು. ನಂತರ ನಿಧಾನವಾಗಿ ತರ್ಕದ ಹಾದಿಯಿಂದ ವೇದಾಂತದ ತಳಹದಿಯನ್ನು ಬಲಪಡಿಸಲು ಯತ್ನಿಸಿದಂತಿತ್ತು. ಆದರೆ ಯಾವಾಗ ಅವರು ನನ್ನನ್ನು ವೈಷ್ಣವನೆಂದು ಕರೆದರೋ ಆಗ ನನಗೆ ಅವರ ನಿಜವಾದ ಉದ್ದೇಶವೇ ಮರೆತುಹೋಗಿ ಅವರೊಡನೆ ಬಿಸಿ ಬಿಸಿ ಚರ್ಚೆ ಪ್ರಾರಂಭಿಸಿದೆನು.</p>
<p>ಸ್ವಾಮಿಾಜಿ: ಅವರು ನಿನ್ನನ್ನು ಪ್ರೀತಿಸುತ್ತಾರೆ. ಅದಕ್ಕೆ ನಿನ್ನನ್ನು ಪೀಡಿಸುವುದರ ಮೂಲಕ ಸಂತೋಷಿಸುತ್ತಾರೆ. ಆದರೆ ನೀನೇಕೆ ಅವರ ಮಾತುಗಳಿಂದ ಅಷ್ಟೊಂದು ಕ್ರೋಭೆಗೊಳ್ಳಬೇಕು? ನೀನೂ ಉತ್ತರ ಕೊಡು 'ನೀನೊಬ್ಬ ನಾಸ್ತಿಕ, ಶೂನ್ಯ ವಾದವನ್ನು ನಂಬುವವನು ಎಂದು.' - ಶಿಷ್ಯ : ಸ್ವಾಮಿಜಿ, ಉಪನಿಷತ್ತಿನಲ್ಲಿ ಈಶ್ವರನು ಸತ್ವಶಕ್ತನಾದ ವ್ಯಕ್ತಿ ಎಂದು ಎಲ್ಲಾದರೂ ಹೇಳಿದೆಯೇ? ಆದರೆ ಜನರು ಸಾಧಾರಣವಾಗಿ ಅಂತಹ ಈಶ್ವರನನ್ನು ನಂಬುವರು. - ಸ್ವಾಮಿಾಜಿ: ವಿಶ್ವೇಶ್ವರನೆಂಬ ಪರಮ ಸಿದ್ದಾಂತ ಕೇವಲ ಒಬ್ಬ ವ್ಯಕ್ತಿಯಾಗಲಾರದು. ಜೀವನು ಒಬ್ಬ ವ್ಯಕ್ತಿ. ಈ ಜೀವಿಗಳ ಮೊತ್ತ ಈಶ್ವರ, ಜೀವನಲ್ಲಿ ಅವಿದ್ಯೆ ಪ್ರಧಾನವಾಗಿರುವುದು. ಈಶ್ವರನು ವಿದ್ಯೆ ಅವಿದ್ಯೆಗಳಿಂದ ಕೂಡಿದ ಮಾಯೆಯನ್ನು ತನ್ನ ಹಿಡಿತದಲ್ಲಿಟ್ಟುಕೊಂಡಿದ್ದಾನೆ. ಸ್ವತಂತ್ರವಾಗಿ ತನ್ನಿಂದಲೇ ಚರಾಚರ ವಸ್ತುಗಳುಳ್ಳ *<span class="en"> C.W, Vol. VII, P190</span></p>

<!-- 349-8/0193-->

<p>ಈ ಪ್ರಪಂಚವನ್ನು ಸೃಷ್ಟಿಸಿದ್ದಾನೆ. ಆದರೆ ಬ್ರಹ್ಮನು ವ್ಯಕ್ತಿ ಸಮಷ್ಟಿಯನ್ನು, ಈಶ್ವರನನ್ನು ಮಾರಿದ್ದಾನೆ. ಬ್ರಹ್ಮದಲ್ಲಿ ವಿಭಾಗವಿಲ್ಲ. ಸುಲಭವಾಗಿ ಗ್ರಹಿಸಲು ಸಾಧ್ಯವಾಗುವಂತೆ ಈ ವಿಭಾಗಗಳನ್ನು ಕಲ್ಪಿಸಿಕೊಂಡಿದ್ದೇವೆ. ವಿಶ್ವದ ಸೃಷ್ಟಿ, ಸ್ಥಿತಿ, ಲಯಕರ್ತನೆಂದು ಹೇಳುವ ಆ ಬ್ರಹ್ಮನ ಈ ಅಂಶವನ್ನು ಈಶ್ವರನೆಂದು ಶಾಸ್ತ್ರ ಕರೆಯುವುದು. ವಿಭಿನ್ನವಾದ, ದೈತಾತೀತವಾದ ಇನ್ನೊಂದು ಅಂಶವನ್ನು ಬ್ರಹ್ಮನೆಂದು ಹೇಳುವರು. ಆದರೆ ಇದರಿಂದಾಗಿ ಬ್ರಹ್ಮವು ಈ ಜೀವ ಮತ್ತು ಜಗತ್ತುಗಳಿಂದ ಬೇರೆಯಾದ ಪ್ರತ್ಯೇಕವಾದ ವಸ್ತುವೆಂದೆಣಿಸಬೇಡ, ವಿಶಿಷ್ಟಾದ್ವತಿಗಳು ಬ್ರಹ್ಮನೇ ಜೀವ ಮತ್ತು ಜಗತ್ತಾಗಿ ಮಾರ್ಪಟ್ಟಿರುವನೆಂದು ಅಭಿಪ್ರಾಯಪಡುವರು. ಅದಕ್ಕೆ ವಿರುದ್ಧ ಅದೈತಿಗಳು ಬ್ರಹ್ಮನಲ್ಲಿ ಜೀವ, ವಿಶ್ವಗಳೆರಡೂ ಆರೋಪವಾಗಿವೆ ಎಂದು ಅಭಿಪ್ರಾಯಪಡುವರು. ಆದರೆ ವಾಸ್ತವಿಕವಾಗಿ ಬ್ರಹ್ಮನಲ್ಲಿ ಯಾವ ಬದಲಾವಣೆಯೂ ಇಲ್ಲ. ಅದೈತಿಗಳ ಪ್ರಕಾರ ಈ ಭೂಮಂಡಲ ಕೇವಲ ನಾಮರೂಪಗಳನ್ನೊಳಗೊಂಡಿದೆ. ಎಲ್ಲಿಯವರೆಗೆ ನಾಮರೂಪಗಳಿವೆಯೋ ಅಲ್ಲಿಯವರೆಗೆ ಅದು ಇರುವುದು. ಯಾವಾಗ ಧ್ಯಾನ ಸಾಧನೆಗಳಿಂದ ನಾಮರೂಪಗಳು ವಿಲೀನವಾಗುವುವೋ ಆಗ ಜ್ಞಾನಗಮ್ಯನಾದ ಬ್ರಹ್ಮನು ಮಾತ್ರ ಉಳಿಯುವನು. ಆಗ ಈ ಜೀವ, ವಿಶ್ವಗಳ ಪ್ರತ್ಯೇಕ ಸತ್ಯದ ಅರಿವೇ ಇರುವುದಿಲ್ಲ. ಆಗ ನಾನೇ ನಿತ್ಯ ಸಚ್ಚಿದಾನಂದ ಪರಬ್ರಹ್ಮನೆಂದು ಸತ್ಯಾನುಭವ ಉಂಟಾಗುವುದು. ಜೀವಿಯ ವಾಸ್ತವಿಕ ಸ್ವಭಾವವೇ ಬ್ರಹ್ಮ, ಧ್ಯಾನ ಮುಂತಾದುವುಗಳ ಮೂಲಕ ನಾಮರೂಪಗಳ ತೆರೆ ಕಳಚಿದ ಕೂಡಲೇ ಈ ಭಾವನೆಯ ಸಾಕ್ಷಾತ್ಕಾರವಾಗುತ್ತದೆ. ಇದೇ ಅದೈತದ ಸಾರ, ವೇದ ವೇದಾಂತ ಮತ್ತಿತರ ಶಾಸ್ತ್ರಗಳೆಲ್ಲಾ ಈ ವಿಚಾರಗಳನ್ನೇ ಹಲವು ವಿಧದಲ್ಲಿ ವಿವರಿಸುವುವು.</p>
<p>ಶಿಷ್ಯ : ಈಶ್ವರನೇ ಸರ್ವಶಕ್ತಿ ನಿಯಾಮಕನೆಂದು ಹೇಗೆ ಹೇಳುವುದು?</p>
<p>ಸ್ವಾಮಿಾಜಿ: ಮಾನಸಿಕ ಎಲ್ಲೆಯಿಂದ ಕೂಡಿದ ಮಾನವ ಎಷ್ಟಾದರೂ ಮಾನವನೇ. ಮನಸ್ಸಿನ ಮೂಲಕವೇ ಅವನು ಎಲ್ಲವನ್ನೂ ಅರಿಯಬೇಕು, ಗ್ರಹಿಸಬೇಕು. ಆದ್ದರಿಂದ ಅವನು ಯೋಚಿಸುವುದೆಲ್ಲಾ ಮನಸ್ಸಿನ ಅಂಕೆಗೊಳಪಟ್ಟಿದೆ. ಆದ್ದರಿಂದ ಮನುಷ್ಯನ ಸಹಜಸ್ವಭಾವವೇ ಈಶ್ವರನ ವ್ಯಕ್ತಿತ್ವವನ್ನು ತನ್ನ ವ್ಯಕ್ತಿತ್ವದ ಸಾಮ್ಯದಿಂದ ಚರ್ಚಿಸುವುದಾಗಿದೆ. ಮಾನವನು ತನ್ನ ಇಷ್ಟ ದೈವವನ್ನು ಮಾನವ ರೂಪದಲ್ಲಿಯೇ ಯೋಚಿಸಲು ಸಾಧ್ಯ. ವ್ಯಾಧಿ ಮೃತ್ಯುವಿನಿಂದ ಆವೃತವಾದ ಈ ಜಗತ್ತಿನಲ್ಲಿ ಶೋಕಪ್ರಹಾರಗಳು ಬಿದ್ದಾಗ, ನಿರಾಶೆ ನಿಸ್ಸಹಾಯಕತೆಯಿಂದ ಕುಗ್ಗಿ ಯಾವುದನ್ನು ಆಶ್ರಯಿಸುವುದರಿಂದ ನೆಮ್ಮದಿ ಸಿಕ್ಕುವುದೋ ಅಂತಹದನ್ನು ಅರಸಿಕೊಂಡು ಹೊರಡುವನು. ಆದರೆ ಅಂತಹ ಆಶ್ರಯವೆಲ್ಲಿ ಸಿಗುವುದು? ಅನ್ಯ ಆಶ್ರಯವಿಲ್ಲದೆ ಇರುವ ಸರ್ವವ್ಯಾಪಿ ಭಗವಂತನೊಬ್ಬನೇ ನಿಜವಾದ ಆಶ್ರಯದಾತ. ಮೊದಮೊದಲು ಮಾನವನಿಗೆ ಇದು ಗೊತ್ತಾಗುವುದಿಲ್ಲ. ಯಾವಾಗ ಧ್ಯಾನ ಸಾಧನೆಗಳ ಪರಿಣಾಮವಾಗಿ ವಿಚಾರ ವೈರಾಗ್ಯಗಳು ಉದಿಸುವುವೋ ಆಗ ಅವರಿಗೆ ಇದರ ಅರಿವುಂಟಾಗುವುದು. ಆಧ್ಯಾತ್ಮಿಕ ಮಾರ್ಗದಲ್ಲಿ ಅವನು ಯಾವ ಪಥದಲ್ಲೇ ಮುಂದುವರಿಯಲಿ ಅವನ ಅರಿವಿಲ್ಲದೆ ಆತನಲ್ಲಿರುವ ಬ್ರಹ್ಮನು ಜಾಗೃತಿಗೊಳ್ಳುವನು. ಇದು ಒಬ್ಬೊಬ್ಬರ</p>

<!-- 349-8/0194-->
<p>ವಿಷಯದಲ್ಲಿ ಒಂದೊಂದು ಬಗೆಯಾಗಿರಬಹುದು. ಯಾರಿಗೆ ಸಾಕಾರ ಬ್ರಹ್ಮನಲ್ಲಿ ಶ್ರದ್ದೆ ಇದೆಯೋ, ಆ ಭಾವನೆಯನ್ನೇ ಗುರಿಯಾಗಿಟ್ಟುಕೊಂಡು ಅವರು ಸಾಧನೆಯಲ್ಲಿ ನಿರತರಾಗಬೇಕು. ಎಲ್ಲಿ ನಿಜವಾದ ಶ್ರದ್ದೆ ಇದೆಯೋ ಅಂತಹ ಹೃದಯದಲ್ಲಿ ಬ್ರಹ್ಮನು ಜಾಗೃತನಾಗುವನು. ಬ್ರಹ್ಮಜ್ಞಾನವೇ ಎಲ್ಲಾ ಜೀವಿಗಳ ಏಕಮಾತ್ರ ಗುರಿ. ಆದರೆ ಭಾವಕ್ಕೆ ತಕ್ಕ ಪಥಗಳಿವೆ. ಜೀವಿಯ ನೈಜ ಸ್ವಭಾವವೇ ಬ್ರಹ್ಮನಾಗಿದ್ದರೂ ಮಾನಸಿಕ ಎಲ್ಲೆಯೊಳಗೆ ಅವನು ಸ್ಥಾಪಿತವಾಗಿರುವುದರಿಂದ ಅನೇಕ ಬಗೆಯ ಸಂಶಯ ಕೋಶಗಳಿಂದ, ಆನಂದ ನೋವುಗಳಿಂದ ವಥಿತನಾಗುವನು. ಆದರೆ ಬ್ರಹ್ಮ ನಿಂದ ಹಿಡಿದು ಹುಲ್ಲಿನೆಸಳಿನವರೆಗೆ ಎಲ್ಲವೂ ಪರಮಾತ್ಮನ ಸತ್ಯ ಸಾಕ್ಷಾತ್ಕಾರದ ಕಡೆ ಮುಂದುವರಿಯುತ್ತಿವೆ. ಬ್ರಹ್ಮನಲ್ಲಿ ಐಕ್ಯಗೊಳ್ಳುವವರೆಗೂ ಜನನ ಮರಣಗಳ ಚಕ್ರದಿಂದ ಪಾರಾಗಲಾರ. ಮಾನವ ಜನ್ಮಧಾರಣೆಮಾಡಿ ಮುಕ್ತಿಹೊಂದುವ ಆಸೆಯ ಜೊತೆಗೆ ಬ್ರಹ್ಮಸಾಕ್ಷಾತ್ಕಾರ ಪಡೆದ ಮನುಷ್ಯನ ಕೃಪೆಯೂ ದೊರೆತರೆ ಮನುಷ್ಯನ ಆತ್ಮಜ್ಞಾನ ಪಡೆಯುವ ಆಕಾಂಕ್ಷೆ ತೀವ್ರವಾಗುವುದು. ಇಲ್ಲದಿದ್ದಲ್ಲಿ ಭೋಗ ಐಶ್ವರ್ಯಗಳಲ್ಲಿ ಮುಳುಗಿರುವ ಮಾನವನ ಮನಸ್ಸು ಎಂದಿಗೂ ಆ ಕಡೆ ವಾಲುವುದಿಲ್ಲ. ಯಾವಾತನ ಮನಸ್ಸು ಇನ್ನೂ ಸಂಸಾರ ಜೀವನದ ಆಸೆ, ಐಶ್ವರ್ಯ, ಕೀರ್ತಿಲಾಲಸೆಗೆ ಆತುರಪಡುತ್ತಿದೆಯೋ ಅಂಥವನ ಮನಸ್ಸಿನಲ್ಲಿ ಬ್ರಹ್ಮಜ್ಞಾನ ಪಡೆಯುವ ಬಯಕೆ ಯಾದರೂ ಉದಿಸುವುದೆ? ಯಾರು ಎಲ್ಲವನ್ನೂ ತ್ಯಾಗಮಾಡಲು ಸಿದ್ಧನಾಗಿರುವನೋ, ಒಳ್ಳೆಯದು ಕೆಟ್ಟದ್ದು ಸುಖದುಃಖಗಳೇ ಮುಂತಾದ ದೈತ ಪ್ರವಾಹದ ಮಧ್ಯದಲ್ಲಿಯೂ ಶಾಂತವಾಗಿ ಸ್ಥಿರವಾಗಿ ಸಮಭಾವದಲ್ಲಿ ಗುರಿಯೆಡೆಗೇ ದಿಟ್ಟಿಯಿಟ್ಟಿರುವನೋ, ಅಂಥವನು ಮಾತ್ರ ಆತ್ಮಜ್ಞಾನವನ್ನು ಹೊಂದಲು ಪ್ರಯತ್ನಿಸುವನು. ಅಂತಹವನು ತನ್ನ ಸ್ವಂತ ಶಕ್ತಿಯಿಂದ ಪ್ರಪಂಚದ ತೆರೆಯನ್ನು ಕಿತ್ತೊಗೆದು ಮಾಯಾ ಶೃಂಖಲೆಗಳನ್ನು ಕಡಿದು ಹಾಕಿ ಅಸದೃಶ ಸಿಂಹದಂತೆ ಹೊರಹೊಮ್ಮುವನು. 'ನಿರ್ಗಚ್ಛತಿ ಜಗಜ್ಜಾಲಾತ್ ಪಿಂಜರಾದಿವ ಕೇಸರೀ' - ಶಿಷ್ಯ : ಹಾಗಾದರೆ ಸಂನ್ಯಾಸವಿಲ್ಲದೆ ಬ್ರಹ್ಮಜ್ಞಾನವನ್ನು ಪಡೆಯ ಲಾಗುವುದೇ ಇಲ್ಲವೆ?</p>
<p>ಸ್ಯಾಮಾಜಿ: ಖಂಡಿತವಾಗಿ ಸಾವಿರಬಾರಿಗೂ ಸತ್ಯ. ಮಾನಸಿಕ ಮತ್ತು ಬಾಹ್ಯ ಸಂನ್ಯಾಸ ಹೊಂದಲೇಬೇಕು. ಸಾಂಪ್ರದಾಯಿಕ ಹಾಗೂ ಆಂತರಿಕ ತ್ಯಾಗ ಅತ್ಯವಶ್ಯಕ. ಶಂಕರಾಚಾರರು 'ತಪಸೋ ವಾಚ್ಯಲಿಂಗಾತ್' - 'ಬಾಹ್ಯ ಸಂನ್ಯಾಸ ಚಿಹ್ನೆಯಿಲ್ಲದೆ ತಪಸ್ಫೂ ನಿರರ್ಥಕ' - ಎಂಬ ವಾಕ್ಯದ ಮೇಲೆ ಭಾಷ್ಯ ಬರೆಯುತ್ತಿದ್ದಾಗ ಹೇಳಿದ್ದಾರೆ: 'ಸಂನ್ಯಾಸದ ಬಾಹ್ಯ ಚಿಹ್ನೆ (ಕಾವಿಬಟ್ಟೆ ದಂಡ ಕಮಂಡಲು ಮುಂತಾದುವು) ಇಲ್ಲದೆ ಸಾಧನೆ ಮಾಡಿದರೆ ಬಹು ಕಷ್ಟಸಾಧ್ಯವಾದ ಬ್ರಹ್ಮ ಸಾಕ್ಷಾತ್ಕಾರವಾಗುವುದಿಲ್ಲ. ಪ್ರಪಂಚದಲ್ಲಿ ವಿರಕ್ತಿಯಿಲ್ಲದೆ, ತ್ಯಾಗಬುದ್ದಿಯಿಲ್ಲದೆ ಭೋಗೇಚ್ಛೆಯನ್ನು ತ್ಯಜಿಸದೆ ಆಧ್ಯಾತ್ಮಿಕ ಜೀವನದಲ್ಲಿ ಏನನ್ನೂ ಸಾಧಿಸಲಾಗುವುದಿಲ್ಲ. ಅದು ಚಿಕ್ಕ ಮಗುವಿನ ಕೈಯಲ್ಲಿರುವ ಮಿಠಾಯಿಯನ್ನು ಉಪಾಯದಿಂದ ಅಪಹರಿಸುವಷ್ಟು ಸುಲಭವಲ್ಲ.</p>

<!-- 349-8/0195-->

<p>ಶಿಷ್ಯ : ಆಧ್ಯಾತ್ಮಿಕ ಸಾಧನೆಯಲ್ಲಿ ನಿರತರಾಗಿದ್ದಾಗ ತ್ಯಾಗ ತಾನಾಗಿಯೇ ಬರಬಹುದು.</p>
<p>ಸ್ಯಾಮಾಜಿ: ಯಾರಿಗೆ ಈ ರೀತಿ ಕ್ರಮೇಣ ಬರಲೆಂದು ಇಚ್ಛೆ ಇದೆಯೋ ಅವರು ಹಾಗೆ ಹೊಂದಲಿ, ಆದರೆ ನೀನೇಕೆ ಅದಕ್ಕೆ ಕಾದು ಕುಳಿತಿರಬೇಕು? ಈ ಕ್ಷಣವೇ ಕಾಲುವೆಯನ್ನು ತೋಡಿ ನಿನ್ನ ಜೀವನಕ್ಕೆ ಆಧ್ಯಾತ್ಮಿಕ ಪ್ರವಾಹ ಹರಿಯುವಂತೆ ಮಾಡು. ಶ್ರೀರಾಮಕೃಷ್ಣರು ಆಧ್ಯಾತ್ಮಿಕ ಸಾಧನೆಯಲ್ಲಿ ಈ ನಿರುತ್ಸಾಹವನ್ನು ಖಂಡಿಸುತ್ತಿದ್ದರು. ಉದಾಹರಣೆಗೆ ಧರ್ಮ ನಿಧಾನವಾಗಿ ಬರುತ್ತದೆ, ಅದಕ್ಕೆ ಅವಸರವೇನೂ ಪಡಬೇಕಾಗಿಲ್ಲ ಎಂಬುದು. ತೃಷಾಪೀಡಿತನಾಗಿದ್ದಾಗ ಸುಮ್ಮನೇ ಸೋಮಾರಿಯಂತೆ ಕುಳಿತುಕೊಳ್ಳಲು ಸಾಧ್ಯವೆ? ನೀರು ಸಿಗುವ ಸ್ಥಳಕ್ಕೆ ಓಡಿಹೋಗುವುದಿಲ್ಲವೆ? ನಿನಗೆ ಇನ್ನೂ ಆಧ್ಯಾತ್ಮಿಕ ತೃಷೆಯಿಲ್ಲದ ಕಾರಣ ನೀನು ಸೋಮಾರಿಯಂತೆ ಕುಳಿತಿರುವೆ. ಜ್ಞಾನತೃಷೆ ನಿನ್ನಲ್ಲಿನ್ನೂ ಬಲವಾಗಿಲ್ಲ. ಅದಕ್ಕೇ ನಿನ್ನ ಸಾಂಸಾರಿಕ ಜೀವನದ ಕ್ಷುದ್ರ ಬಯಕೆಗಳಲ್ಲೇ ನೀನು ತೃಪ್ತನಾಗಿರುವಿ. - ಶಿಷ್ಯ : ನಿಜವಾಗಿ ನನಗೆ ಸರ್ವವನ್ನೂ ತ್ಯಾಗಮಾಡುವ ಬುದ್ದಿ ಏಕೆ ಹುಟ್ಟುತ್ತಿಲ್ಲವೋ ಅರಿಯೆ. ದಯವಿಟ್ಟು ನನಗೊಂದು ದಾರಿ ತೋರಿಸಿಕೊಡಿ.</p>
<p>ಸ್ವಾಮಾಜಿ: ನಿನ್ನ ಕೈಯಲ್ಲೇ ಗುರಿ ಮತ್ತು ಸಾಧನೆ ಎರಡೂ ಇದೆ. ನಾನು ಕೇವಲ ಅದನ್ನು ಉದ್ರೇಕಿಸಬಲ್ಲೆ, ನೀನಿನ್ನೊಂದು ಶಾಸ್ತ್ರಪಾರಂಗತನಾಗಿರುವೆ - ಬ್ರಹ್ಮಜ್ಞಾನಿಗಳೊಡನೆ ಸಂಪರ್ಕ ಹೊಂದಿರುವೆ - ಇದೊಂದೂ ನಿನ್ನಲ್ಲಿ ತ್ಯಾಗಬುದ್ದಿಯನ್ನು ಹುಟ್ಟಿಸದೆ ಹೋದಲ್ಲಿ ನಿನ್ನ ಬಾಳು ವ್ಯರ್ಥ. ಆದರೆ ಅದು ಸಂಪೂರ್ಣ ನಿರರ್ಥಕವಲ್ಲ - ಇದರ ಪರಿಣಾಮ ಯೋಗ್ಯಕಾಲದಲ್ಲಿ ಯಾವುದಾದ ರೊಂದು ಬಗೆಯಿಂದ ವಿಕಾಸಗೊಳ್ಳುವುದು.</p>
<p>ಶಿಷ್ಯ ಬಹು ಖಿನ್ನನಾಗಿ ಪುನಃ ಸ್ವಾಮಿಗಳನ್ನು ಕುರಿತು, ಸ್ವಾಮಾಜಿ, ನಾನು ತಮ್ಮ ಅಡಿದಾವರೆಗೆ ಬಂದಿರುವೆ. ಮುಕ್ಕಿಯ ಹಾದಿಯನ್ನು ನನಗೆ ತೆರೆಯಿರಿ, ನಾನೀ ದೇಹದಲ್ಲೇ ಸತ್ಯಸಾಕ್ಷಾತ್ಕಾರ ಹೊಂದುವಂತೆ ಆಶೀರ್ವದಿಸಿ ಎಂದು ಕೇಳಿಕೊಂಡನು.</p>
<p>ಸ್ವಾಮಿಾಜಿ: ನಿನಗಾವ ಭಯವಿದೆ? ಯಾವಾಗಲೂ ವಿಚಾರಮಾಡು - ನಿನ್ನ ದೇಹ, ಮನೆ, ಜೀವಿಗಳು, ಪ್ರಪಂಚ ಎಲ್ಲ ಸಂಪೂರ್ಣವಾಗಿ ಸ್ವಪ್ನದಂತೆ ಮಿಥ್ಯ. ಯಾವಾಗಲೂ ಈ ಶರೀರ ಒಂದು ಜಡಯಂತ್ರವೆಂದು ಭಾವಿಸು. ನಿನ್ನ ಆಂತರದಲ್ಲಿರುವ ನಿತ್ಯಪೂರ್ಣ ಪುರುಷನೇ ನಿನ್ನ ವಾಸ್ತವಿಕ ಸ್ವಭಾವ. ಮನಸ್ಸೇ ಅವನ ಮೊದಲ ಸೂಕ್ಷ್ಮಹೊದಿಕೆ. ನಂತರ, ಸ್ಕೂಲವಾದ ಈ ಶರೀರ ಬಾಹ್ಯ ಹೊದಿಕೆ, ಅಖಂಡ ಅನಂತ ಸ್ವಯಂಪ್ರಕಾಶಮಾನ ಪುರುಷನು ಈ ಮಾಯೆಯ ಬಲೆಯಲ್ಲಿ ಹುದುಗಿದ್ದಾನೆ. ಅದಕ್ಕೇ ನಿನ್ನ ನಿಜಸ್ವಭಾವವನ್ನು ನೀನು ಅರಿಯದಿರುವೆ. ಯಾವಾಗಲೂ ವಿಷಯ ಸುಖದೆಡೆಗೆ ಓಡುತ್ತಿರುವ ಮನಸ್ಸು ಅಂತರ್ಮುಖವಾಗಬೇಕು. ಮನಸ್ಸನ್ನು ಕೊಲ್ಲಬೇಕು. ಶರೀರ ಕೇವಲ ಸ್ಕೂಲ. ಅದು ಸತ್ತು ಪಂಚಭೂತಗಳಲ್ಲಿ ಲಯವಾಗುವುದು. ಆದರೆ ಮನಸ್ಸಿನಲ್ಲಿ ಮುದ್ರಿತವಾದ ಆ ಮಾನಸಿಕ ಅನುಭವಗಳ ಕಂತೆ ಅಷ್ಟು ಬೇಗ ನಾಶವಾಗುವುದಿಲ್ಲ.</p>

<!-- 349-8/0196-->
<p>ಅದು ಬೀಜರೂಪದಲ್ಲಿ ಕೆಲವು ಕಾಲ ಸ್ತಬ್ದವಾಗಿರುವುದು. ನಂತರ ಚಿಗುರಿ ಕವಲೊಡೆದು ಮರವಾಗುವುದು. ಬೇರೊಂದು ಭೌತಿಕ ಶರೀರಧಾರಣೆಮಾಡಿ ಆತ್ಮಪರಿಜ್ಞಾನ ಬರುವವರೆಗೂ ಪುನಃ ಪುನಃ ಜನನ ಮರಣಗಳ ಚಕ್ರಕ್ಕೆ ಬೀಳುವುದು. ಆದ್ದರಿಂದ ಧ್ಯಾನ ಚಿತ್ತೈಕಾಗ್ರತೆಗಳಿಂದ, ನಿತ್ಯಾನಿತ್ಯವನ್ನು ಪರಿಜ್ಞಾನದಿಂದ ಈ ಮನಸ್ಸನ್ನು ಅಖಂಡ ಸಚ್ಚಿದಾನಂದ ಸಾಗರದಲ್ಲಿ ಮುಳುಗಿಸು. ಮನಸ್ಸು ನಾಶವಾದಾಗ ಅದರ ಅಧೀನತೆಯೂ ಮಾಯವಾಗಿ ನೀನು ಬ್ರಹ್ಮದಲ್ಲಿ ಐಕ್ಯವಾಗುವೆ..</p>
<p>ಶಿಷ್ಯ : ಈ ಚಂಚಲ ಮನಸ್ಸನ್ನು ಬ್ರಹ್ಮನೆಡೆಗೆ ತಿರುಗಿಸುವುದು ಬಹಳ ಕಷ್ಟ. .</p>
<p>ಸ್ವಾಮಿಾಜಿ: ವೀರನಿಗೆ ಕಷ್ಟವಾದುದಾವುದಿದೆ? ಕೇವಲ ದುರ್ಬಲ ಮನುಷ್ಯ ಮಾತ್ರ ಹೀಗೆ ಮಾತಾಡುವನು, 'ಧೀರನಿಗೆ ಮಾತ್ರ ಮುಕ್ತಿಗಳಿಸುವುದು ಸುಲಭ, ಹೇಡಿಗಲ್ಲ' - 'ವೀರಾಣಾಮೇವ ಕರತಲಗತಾ ಮುಕ್ತಿ: ನ ಪುನಃ ಕಾಪುರುಷಾಣಾಮ್' 'ತ್ಯಾಗ ಮತ್ತು ಅಭ್ಯಾಸದಿಂದ ಮನಸ್ಸನ್ನು ಹಿಡಿತದಲ್ಲಿಟ್ಟುಕೊಳ್ಳಬಹುದು, ಓ ಅರ್ಜುನಾ' “ಅಭ್ಯಾಸೇನ ತು ಕೌಂತೇಯ ವೈರಾಗೋಣ ಚ ಗೃಹ್ಯತೇ' ಎಂದು ಗೀತೆ ಸಾರುವುದು. ಚಿತ್ತವು ಸ್ವಚ್ಛವಾದೊಂದು ಸರೋವರದಂತೆ. ಅದರಲ್ಲಿ ಇಂದ್ರಿಯ ಭಾವನೆಗಳಿಂದೇಳುವ ಅಲೆಗಳ ಹೊಡತವೇ ಮನಸ್ಸು. ಆದ್ದರಿಂದ ಮನಸ್ಸು ಈ ಯೋಚನಾತರಂಗಗಳ ಶ್ರೇಣಿ. ಈ ಮಾನಸಿಕ ತರಂಗಗಳಿಂದ ಆಸೆಗಳುದಿಸುವುವು. ನಂತರ ಆ ಆಸೆಯೇ ಸಂಕಲ್ಪವಾಗಿ ಮಾರ್ಪಟ್ಟು ಸ್ಕೂಲ ಯಂತ್ರವಾದ ಈ ದೇಹದ ಮೂಲಕ ಕೆಲಸ ಮಾಡುವುದು. ಅದಕ್ಕೇ ಮನಸ್ಸು ಸರ್ವ ಕಾಲದಲ್ಲಿಯೂ ಈ ಕೆಲಸದ ಫಲದಿಂದುಂಟಾದ ಅಸಂಖ್ಯಾತ ತರಂಗಗಳಿಂದ ಅಲ್ಲೋಲಕಲ್ಲೋಲವಾಗಿರುವುದು. ಮನಸ್ಸು ಈ ವೃತ್ತಿಗಳೆಲ್ಲದರಿಂದ ಬಿಡುಗಡೆ ಹೊಂದಿ ಮೊದಲಿನಂತೆ ಸ್ವಚ್ಛ ಸರೋವರವಾಗಿ ಮಾರ್ಪಡಬೇಕು. ಚಿತ್ರಫಲಕದ ಮೇಲೆ ಯಾವೊಂದು ವೃತ್ತಿಯ ತರಂಗವೂ ಇರಬಾರದು. ಆಗ ತಾನೇ ಬ್ರಹ್ಮನು ಅಲ್ಲಿ ವಿಕಾಸವಾಗುವನು. ಆಗ ಹೃದಯದ ಎಲ್ಲಾ ಬಂಧನಗಳೂ ಕಡಿದುಹಾಕಲ್ಪಡುವುವು' ಎಂದು ಶಾಸ್ತ್ರಗಳು ಈ ಅವಸ್ಥೆಯ ಒಂದು ಕ್ಷಣಿಕ ನೋಟವನ್ನು ಮಾತ್ರ ವ್ಯಕ್ತಗೊಳಿಸುವುವು. ಅರ್ಥವಾಯಿತೆ?</p>
<p>ಶಿಷ್ಯ : ಹೌದು, ಆದರೆ ಧ್ಯಾನಕ್ಕೆ ಒಂದು ನಿರ್ದಿಷ್ಟ ವಸ್ತು ಬೇಕಲ್ಲವೆ?</p>
<p>ಸ್ವಾಮಿಾಜಿ: ನೀನೇ ನಿನ್ನ ಧ್ಯಾನದ ವಸ್ತುವಾಗುವೆ. ನೀನೇ ಆ ಸರ್ವವ್ಯಾಪಿಯಾದ ಆತ್ಮನೆಂದು ಭಾವಿಸಿ ಧ್ಯಾನಿಸು. 'ನಾನು ದೇಹವೂ ಅಲ್ಲ, ಮನಸ್ಪೂ ಅಲ್ಲ, ಬುದ್ದಿಯೂ ಅಲ್ಲ. ಸ್ಕೂಲ ಮತ್ತು ಸೂಕ್ಷ್ಮ ಶರೀರವೂ ಅಲ್ಲ. ಈ ರೀತಿ ಎಲ್ಲವನ್ನೂ ವಿಸರ್ಜಿಸುತ್ತಾ ನಿನ್ನ ಮನಸ್ಸನ್ನು ನಿನ್ನ ಸಹಜ ಸ್ವಭಾವವಾದ ಪರಮಜ್ಞಾನದಲ್ಲಿ ಮುಳುಗಿಸಬೇಕು. ಇದರಲ್ಲಿ ಬಾರಿಬಾರಿಗೂ ಮುಳುಗುತ್ತಾ ನಿನ್ನ ಮನಸ್ಸನ್ನು ನಿಗ್ರಹಿಸು. ಆಗ ಮಾತ್ರ ನೀನು ಜ್ಞಾನದ ತಿರುಳನ್ನು ಸಾಕ್ಷಾತ್ಕರಿಸಿಕೊಳ್ಳುವೆ - ನಿನ್ನ ಸಹಜ ಪ್ರಕೃತಿಯನ್ನರಿಯುವೆ. ಜ್ಞಾತೃ ಜೇಯ, ಧ್ಯಾತ್ಮ ಧೈಯ ಎಲ್ಲ ಏಕವಾಗಿ, ಅಧ್ಯಾಸವೆಲ್ಲ ಮಾಯವಾಗುವುವು. ಶಾಸ್ತ್ರಗಳಲ್ಲಿ ಇದನ್ನು ತ್ರಿಪುಟಿ ಭೇದಾತೀತವೆನ್ನುವರು. ಈ ಅವಸ್ಥೆಯಲ್ಲಿ ಜ್ಞಾನಕ್ಕೆ</p>

<!-- 349-8/0197-->

<p>ಎಲ್ಲೆಯಿಲ್ಲ. ಆತ್ಮನೊಬ್ಬನೇ ಸರ್ವಜ್ಞ, ಆತನನ್ನಾವ ಹಾದಿಯಿಂದ ಅರಿಯಬಲ್ಲೆ? ಆತ್ಮನೇ ಜ್ಞಾನ, ಆತ್ಮನೇ ಬುದ್ದಿ, ಆತ್ಮನೇ ಸಚ್ಚಿದಾನಂದ ಮಾಯೆಯ ನಿಗೂಢವಾದ ಶಕಿ ಯಿಂದ ಯಾವುದು ಸತ್ಯ ಯಾವುದು ಮಿಥೆ ಎಂದು ಅರಿಯಲಾಗದಿರುವ ಈ ಸಾಂಬಂಧಿಕ ದೇಹಭಾವನೆ ಜೀವನಿಗೆ ಉಂಟಾಗಿದೆ. ಅವನು ಬ್ರಹ್ಮನೇ ಹೊರತು ಮತ್ತಾವುದೂ ಅಲ್ಲ. ಇದಕ್ಕೆ ಸಾಧಾರಣವಾಗಿ ಜಾಗೃತಾವಸ್ಥೆ ಎಂದು ಹೆಸರು. ದೈತ ಸಾಂಬಂಧಿಕ ದೇಹ ಭಾವನೆಯು ಪವಿತ್ರ ಬ್ರಹ್ಮನಲ್ಲಿ ಐಕ್ಯವಾಗುವುದನ್ನೆ ಶಾಸ್ತ್ರಗಳು ಅತೀಂದ್ರಿಯಾವ ಸೈ ಎನ್ನು ವುವು. ಅದನ್ನು ಹೀಗೆ ವಿವರಿಸಲಾಗಿದೆ : 'ಸ್ತಿಮಿತಸಲಿಲರಾಶಿಪ್ರಖ್ಯಮಾಖ್ಯಾವಿಹೀನಂ , ಇದು ಹೆಸರಿಲ್ಲದ ಒಂದು ಶಾಂತವಾದ ಸ್ತಬ್ಧ ಸಾಗರದಂತೆ.</p>
<p>ಸ್ವಾಮಿಗಳು ಬ್ರಹ್ಮಸಾಕ್ಷಾತ್ಕಾರ ಪಡೆದ ಗಂಭೀರ ವಾಣಿಯಿಂದ ಮುಂದು ವರಿಸಿದರು.</p>
<p>ಸ್ವಾಮಿಾಜಿ: ಎಲ್ಲಾ ತತ್ವಜ್ಞಾನಗಳೂ, ಧರ್ಮ ಗ್ರಂಥಗಳೂ ದೃಗ್ ದೃಶ್ಯ ಸಂಬಂಧದಿಂದ ಬಂದಿವೆ. ಆದರೆ ಯಾವ ಮಾನಸಿಕ ಯೋಚನೆಯಾಗಲೀ ಅಥವಾ ಭಾಷೆಯಾಗಲೀ ಕಾರ್ಯಕಾರಣ ಸಂಬಂಧಗಳ ಪ್ರಪಂಚವನ್ನು ಮಾರಿರುವ ಸತ್ಯವನ್ನು ಪೂರ್ಣವಾಗಿ ವಿವರಿಸುವುದು ಅಸಾಧ್ಯ. ವಿಜ್ಞಾನ, ತತ್ವಶಾಸ್ತ್ರ ಎಲ್ಲವೂ ಅಪೂರ್ಣ ಸತ್ಯಗಳು, ಅತೀಂದ್ರಿಯ ಸತ್ಯವನ್ನು ವಿವರಿಸಲು ಇವಾವುವೂ ಯೋಗ್ಯವಲ್ಲ. ಅಂತೆಯೇ ಅತೀಂದ್ರಿಯಾವಸ್ಥೆಯ ಪಕ್ಷದಿಂದ ಹೇಳುವುದಾದರೆ ಎಲ್ಲಾ ವಸ್ತುಗಳೂ ಮಿಥ್ಯ ಎನ್ನಿಸುವುದು - ಧಾರ್ಮಿಕ ಪಂಥಗಳು, ಕೆಲಸಗಳು, ನಾನು ಮತ್ತು ನೀನು ಈ ವಿಶ್ವ - ಪ್ರತಿಯೊಂದೂ ಮಿಥ್ಯ. ಈಗ ಕೇವಲ ನಾನು ಮಾತ್ರ ಸತ್ಯವೆಂಬುದರ ಅರಿವಾಗುವುದು. ನಾನೇ ಸರ್ವ ವ್ಯಾಪಕನಾದ ಆತ್ಮ, ನನ್ನ ಇರುವಿಕೆಗೆ ನಾನೇ ಪ್ರಮಾಣ. ನನ್ನ ಇರುವಿಕೆಯ ಸತ್ಯವನ್ನು ಸ್ಥಾಪಿಸಲು ಬೇರೊಂದು ಪ್ರತ್ಯೇಕ ಪ್ರಮಾಣವೇಕೆ? ಧರ್ಮಶಾಸ್ತ್ರಗಳು ಹೇಳುವಂತೆ ಯಾವಾಗಲೂ ನಾನು ನಿತ್ಯ ಸತ್ಯವೆಂಬುದು ನನಗೆ ಗೊತ್ತಿದೆ 'ನಿತ್ಯಮಸ್ಮತ್ ಪ್ರಸಿದ್ದಮ್ (ವಿವೇಕಚೂಡಾಮಣಿ 409). ನಾನು ಈ ಸ್ಥಿತಿಯನ್ನು ಕಣ್ಣಾರೆ ಕಂಡಿರುವೆ, ಅನುಭವಿಸಿರುವೆ. ನೀನೂ ಕೂಡ ಅದನ್ನು ನೋಡಬಹುದು. ಎಲ್ಲರಿಗೂ ಈ ಬ್ರಹ್ಮಸತ್ಯವನ್ನು ಬೋಧಿಸಬಹುದು. ಆಗ ಮಾತ್ರ ನಿನಗೆ ಶಾಂತಿ ದೊರಕುವುದು. - ಈ ಮಾತನ್ನು ಹೇಳುತ್ತಿರುವಾಗ ಸ್ವಾಮಿಗಳು ಗಾಢವಾದ ಯೋಚನೆಯಲ್ಲಿ ತನ್ಮಯವಾಗಿದ್ದರು. ಸ್ವಲ್ಪಕಾಲದ ಮೇಲೆ ಅವರು ಮುಂದುವರಿಸಿದರು: “ಯಾವುದು ಎಲ್ಲಾ ತತ್ವಗಳನ್ನೂ ಒಳಗೊಂಡಿದೆಯೋ, ಎಲ್ಲ ಸತ್ಯಗಳ ತತ್ವಾಧಾರವೋ ಅಂತಹ ಬ್ರಹ್ಮಜ್ಞಾನವನ್ನು ನಿನ್ನ ಸ್ವಂತ ಜೀವನದಲ್ಲೇ ಸಾಕ್ಷಾತ್ಕರಿಸಿಕೊ. ಅದನ್ನು ಜಗತ್ತಿಗೆ ಬೋಧಿಸು. ಇದು ನಿನಗೂ ಮತ್ತು ಇತರರೆಲ್ಲರಿಗೂ ಒಳ್ಳೆಯದು. ಇಂದು ನಿನಗೆ ಎಲ್ಲಾ ಸತ್ಯಗಳ ತಿರುಳನ್ನೂ ಹೇಳಿರುವೆ, ಇದಕ್ಕಿಂತ ಮಹತ್ವವಾದುದಾವುದೂ ಇಲ್ಲ.</p>

<!-- 349-8/0198-->
<p>ಶಿಷ್ಯ : ಸ್ವಾಮಿಜಿ, ಈಗ ನೀವು ಜ್ಞಾನದ ವಿಚಾರ ಮಾತನಾಡುತ್ತಿರುವಿರಿ. ಆದರೆ ಕೆಲವು ವೇಳೆ ಭಕ್ತಿಗೆ, ಕೆಲವು ವೇಳೆ ಕರ್ಮಕ್ಕೆ, ಮತ್ತೆ ಕೆಲವು ವೇಳೆ ಯೋಗಕ್ಕೂ ಹೆಚ್ಚು ಪ್ರಾಧಾನ್ಯ ಕೊಟ್ಟು ಮಾತನಾಡುವಿರಿ. ಇದರಿಂದ ನಮ್ಮ ಮನಸ್ಸು ಹೆಚ್ಚು ಗಲಿಬಿಲಿಗೊಳ್ಳುವುದು.</p>
<p>ಸ್ವಾಮಿಾಜಿ: ಸತ್ಯ ಹೀಗಿದೆ, ಬ್ರಹ್ಮಜ್ಞಾನವೇ ಚರಮಗುರಿ, ಮಾನವನ ಧನ್ಯಾವಸ್ಥೆ. ಎಲ್ಲಾ ಕಾಲಗಳಲ್ಲಿಯೂ ಮಾನವನು ಬ್ರಹ್ಮನಲ್ಲಿಯೇ ಮುಳುಗಿರಲಾರ. ಅದರಿಂದ ಹೊರಗೆ ಬಂದಾಗ ಮಾಡಲು ಏನಾದರೂ ಇರಬೇಕು. ಅಂತಹ ಸಮಯದಲ್ಲಿ ಅವರು ಮಾಡುವ ಕೆಲಸ ಲೋಕಕಲ್ಯಾಣಕಾರಿಯಾಗಿರಬೇಕು. ಅದಕ್ಕೇ ನಾನು ನಿಮ್ಮನ್ನು ಜೀವಿಗಳೆಲ್ಲಾ ಒಂದೇ ಎಂದು ಭಾವಿಸಿ ಸೇವೆ ಮಾಡುವಂತೆ ಪ್ರೇರೇಪಿಸುತ್ತೇನೆ. ಆದರೆ ಮಗು ! ಕರ್ಮದ ತೊಡಗು ಹೇಗಿದೆಯೆಂದರೆ ಎಂತಹ ದೊಡ್ಡ ಮಹಾತ್ಮರೂ ಕೂಡ ಅದರಲ್ಲಿ ಸಿಲುಕಿ ಅನುರಕ್ತರಾಗುವರು. ಆದ್ದರಿಂದ ಕರ್ಮವನ್ನು ಪ್ರತಿಫಲಾಪೇಕ್ಷೆಯಿಲ್ಲದೆ ಮಾಡಬೇಕು. ಇದೇ ಗೀತೆಯ ಉಪದೇಶ. ಆದರೆ ಬ್ರಹ್ಮಜ್ಞಾನದಲ್ಲಿ ಕರ್ಮಸಂಬಂಧದ ಸಂಪರ್ಕ ಲವಲೇಶವೂ ಇರುವುದಿಲ್ಲವೆಂಬುದನ್ನು ತಿಳಿ, ಸತ್ಕಾರ್ಯಗಳು ಹೆಚ್ಚೆಂದರೆ ಮನಸ್ಸನ್ನು ಪರಿಶುದ್ಧಗೊಳಿಸುವುವು. ಅದಕ್ಕೇ ಭಾಷ್ಯಕಾರ ಶಂಕರಾಚಾರ್ಯರು ಜ್ಞಾನ ಕರ್ಮಗಳ ಸಂಯೋಜನೆಯನ್ನು ಅಷ್ಟೊಂದು ತೀವ್ರವಾಗಿ ಖಂಡಿಸಿದ್ದಾರೆ. ಕೆಲವರು ನಿಷ್ಕಾಮ ಕರ್ಮದ ಮೂಲಕ ಬ್ರಹ್ಮಜ್ಞಾನ ಹೊಂದುವರು, ಇದೂ ಒಂದು ಮಾರ್ಗ ಮಾತ್ರ. ಆದರೆ ಅದರ ಗುರಿ ಬ್ರಹ್ಮ ಸಾಕ್ಷಾತ್ಕಾರ. ಆದ್ದರಿಂದ ಇದನ್ನು ಖಂಡಿತವಾಗಿ ತಿಳಿ - ಯುಕ್ತಾಯುಕ್ತ ವಿವೇಚನಜ್ಞಾನದ ಗುರಿಯೂ ಮತ್ತು ಇತರ ಎಲ್ಲಾ ಬಗೆಯ ಸಾಧನೆಗಳ ಗುರಿಯೂ ಒಂದೇ ಬ್ರಹ್ಮಸಾಕ್ಷಾತ್ಕಾರ. ಆ ಶಿಷ್ಯ : ಸ್ವಾಮಿಾಜಿ, ನನಗೆ ದಯವಿಟ್ಟು ಭಕ್ತಿಯೋಗ, ರಾಜಯೋಗಗಳ ಉಪಯುಕ್ತತೆಯನ್ನು ತಿಳಿಸುವಿರಾ?</p>
<p>- ಸ್ವಾಮಿಜಿ: ಈ ಹಾದಿಯಲ್ಲಿ ಹೋರಾಡಿಯೂ ಕೆಲವರು ಬ್ರಹ್ಮಜ್ಞಾನ ಪಡೆಯುವರು. ಭಕ್ತಿಮಾರ್ಗದಲ್ಲಿ ಬಹಳ ನಿಧಾನವಾದ ಪ್ರಗತಿ. ಆದರೆ ಸಾಧನೆಗೆ ಸುಲಭ ಮಾರ್ಗ. ಯೋಗಮಾರ್ಗದಲ್ಲಿ ಬಹಳ ಎಡರುಗಳಿವೆ. ಮನಸ್ಸು ಸಹಜವಾಗಿ ಮಾನಸಿಕ ಶಕ್ತಿಗೆ ಮರುಳಾಗಿ ಅದರಿಂದ ನಿನ್ನ ಸ್ವಭಾವಕ್ಕೆ ದೂರನಾಗುವೆ. ಜ್ಞಾನಮಾರ್ಗ ಬೇಗ ಫಲಪ್ರದವಾಗುವುದು. ಇದು ಇತರ ಪಂಥಗಳ ತತ್ವಾಧಾರ. ಆದ್ದರಿಂದ ಇದು ಸರ್ವ ಕಾಲಗಳಲ್ಲಿಯೂ ಸರ್ವ ದೇಶಗಳಲ್ಲಿಯೂ ಸಮಾನವಾಗಿ ಪ್ರಶಂಸಿಸಲ್ಪಡುವುದು. ಆದರೆ ವಿಚಾರದ ಹಾದಿಯಲ್ಲಿ ಕೂಡ ಮನಸು ಒಣ ತರ್ಕದ ಕೊನೆಯಿಲದ ಬಲೆಯಲಿ ಸಿಲುಕಬಹುದು. ಅದರ ಜೊತೆಯಲ್ಲೇ ಧ್ಯಾನವನ್ನು ಅಭ್ಯಾಸ ಮಾಡಬೇಕು. ಯುಕ್ತಾಯುಕ್ತ ವಿಮರ್ಶೆ, ಧ್ಯಾನ ಇವುಗಳಿಂದ ಬ್ರಹ್ಮನನ್ನು ಸೇರಬೇಕು. ಈ ಬಗೆಯ ಸಾಧನೆಯಿಂದ ಖಂಡಿತವಾಗಿಯೂ ಆತನನ್ನು ಹೊಂದಬಹುದು. ನನ್ನ ಅಭಿಪ್ರಾಯದಲ್ಲಿ ಇದೇ ಶೀಘ್ರ ಜಯ ದೊರಕಲು ಸುಲಭದ ಹಾದಿ.</p>

<!-- 349-8/0199-->

<p>ಶಿಷ್ಯ : ದಯವಿಟ್ಟು ಭಗವಂತನ ಅವತಾರದ ವಿಷಯವಾಗಿ ಏನನ್ನಾದರೂ ಹೇಳಿ. ಸ್ವಾಮಿಜಿ: ಒಂದೇ ದಿನದಲ್ಲಿ ಸರ್ವಪಾರಂಗತನಾಗಬೇಕೆಂದು ತೋರುವುದು !</p>
<p>ಶಿಷ್ಯ : ಒಂದೇ ದಿನದಲ್ಲಿ ಮನಸ್ಸಿನ ಸಂಶಯ, ಕಷ್ಟ ಪರಿಹಾರವಾಗುವಹಾಗಿದ್ದರೆ, ನಿಮಗೆ ಮತ್ತೆ ಮತ್ತೆ ತೊಂದರೆ ಕೊಡಬೇಕಾದ ಆವಶ್ಯಕತೆಯೇ ಇರುವುದಿಲ್ಲ.</p>
<p>ಸ್ವಾಮಿಜಿ: ಯಾರ ಕೃಪೆಯಿಂದ ಧರ್ಮಗ್ರಂಥಗಳು ಅಷ್ಟೊಂದು ಹೊಗಳುವ ಆತ್ಮಪರಿಜ್ಞಾನವನ್ನು ಒಂದೇ ಒಂದು ನಿಮಿಷದಲ್ಲಿ ಸಾಧಿಸಬಹುದೋ ಅಂತಹ ಸಚಲ ತೀರ್ಥಗಳೇ ಅವತಾರಪುರುಷರು. ಹುಟ್ಟಿದಾಗಲೇ ಅವರು ಬ್ರಹ್ಮಜ್ಞಾನಿಗಳು. ಬ್ರಹ್ಮನಿಗೂ ಬ್ರಹ್ಮಜ್ಞಾನಿಗೂ ಯಾವೊಂದು ವ್ಯತ್ಯಾಸವೂ ಇಲ್ಲ. 'ಯಾರು ಬ್ರಹ್ಮನನ್ನು ಅರಿತಿದ್ದಾನೋ ಅವನು ಬ್ರಹ್ಮನೇ ಆಗಿದ್ದಾನೆ', 'ಬ್ರಹ್ಮವೇದ ಬ್ರಹ್ಮವ ಭವತಿ' - (ಮುಂಡಕ<span class="en"> III, 1.9) </span>ಮನಸ್ಸಿನಿಂದ ಆತ್ಮನನ್ನು ಗ್ರಹಿಸಲಾಗುವುದಿಲ್ಲ. ಏಕೆಂದರೆ ಆತ್ಮವೆ ಜ್ಞಾನವಸ್ತು. ಇದನ್ನು ನಾನು ಮೊದಲೇ ಹೇಳಿದ್ದೇನೆ. ಆದ್ದರಿಂದ ಮಾನವನ ಕಾರ್ಯಕಾರಣ ಸಂಬಂಧ ಜ್ಞಾನವು ಆತ್ಮಪ್ರತಿಷ್ಠಿತರಾದ ಅವತಾರಿಗಳ ವರೆಗೆ ಮಾತ್ರ ಹೋಗಲು ಸಾಧ್ಯ. ಮಾನವನ ಮನಸ್ಸು ಗ್ರಹಿಸಬಲ್ಲ ಭಗವಂತನ ಶ್ರೇಷ್ಠರೂಪವೇ ಅವತಾರ, ಅದರಿಂದಾಚೆ ಕಾರ್ಯಕಾರಣಸಂಬಂಧ ಜ್ಞಾನವಿಲ್ಲ. ಅಂತಹ ಬ್ರಹ್ಮಜ್ಞಾನಿಗಳು ಈ ಪ್ರಪಂಚದಲ್ಲಿ ಅತಿ ವಿರಳ. ಅಂಥವರನ್ನು ಅರ್ಥ ಮಾಡಿಕೊಳ್ಳುವವರು ಕೇವಲ ಕೆಲವು ಮಂದಿ ಮಾತ್ರ. ಅವರೇ ಧರ್ಮ ಗ್ರಂಥಗಳಲ್ಲಿರುವ ಸತ್ಯಕ್ಕೆ ಪ್ರಮಾಣ, ವಿಶ್ವಸಾಗರದಲ್ಲಿ ಇರುವ ಕೆಲವು ಜ್ಯೋತಿರ್ಮಯಸ್ತಂಭಗಳು ಅವರು. ಇಂತಹ ಅವತಾರ ಪುರುಷರ ಸಂಗದಿಂದ, ಅವರ ಕೃಪೆಯಿಂದ ನಿಮಿಷಮಾತ್ರದಲ್ಲಿ ಮನಸ್ಸಿನ ಅಂಧಕಾರ ತೊಲಗಿ ಹೃದಯದಲ್ಲಿ ಸಾಕ್ಷಾತ್ಕಾರದ ಮಿಂಚು ಹೊಳೆಯುವುದು. ಏಕೆ ಮತ್ತು ಯಾವ ವಿಧಾನದಿಂದ ಅದು ಬರುತ್ತದೆಂಬುದನ್ನು ನಿಶ್ಚಿತವಾಗಿ ಹೇಳಲಾಗುವುದಿಲ್ಲ. ಆದರೆ ಅದು ಬಂದೇ ಬರುತ್ತದೆ. ಅದು ಹಾಗೆ ಸಂಭವಿಸಿದ್ದನ್ನು ನಾನು ನೋಡಿರುವೆ. ಶ್ರೀಕೃಷ್ಣ ಆತ್ಮಸ್ಥಿತನಾಗಿ ಗೀತೆಯನ್ನು ಬೋಧಿಸಿದನು. ಗೀತೆಯ ಸೂತ್ರಗಳಲ್ಲಿ ಎಲ್ಲೆಲ್ಲಿ 'ನಾನು' ಎಂಬುದು ಬರುತ್ತದೆಯೋ ಅಲ್ಲೆಲ್ಲ ಯಥಾವಿಧಿಯಾಗಿ ಆತ್ಮನನ್ನು ಉದ್ದೇಶಿಸಿರುತ್ತದೆ. ಕೇವಲ ನನ್ನನ್ನು ಶರಣುಹೊಂದಿ' ಎಂದರೆ 'ಆತ್ಮನಲ್ಲಿ ಲೀನವಾಗಿ' ಎಂದರ್ಥ. ಈ ಆತ್ಮಪರಿಜ್ಞಾನವೇ ಗೀತೆಯ ಚರಮಗುರಿ. ಯೋಗದ ವಿಚಾರಗಳೆಲ್ಲಾ ಈ ಆತ್ಮಸಾಕ್ಷಾತ್ಕಾರಕ್ಕೆ ಪ್ರಾಸಂಗಿಕ ಮಾತ್ರ. ಯಾರಿಗೆ ಈ ಆತ್ಮವಿಜ್ಞಾನವಿಲ್ಲವೋ ಅವರೆಲ್ಲಾ ಆತ್ಮಘಾತಕರು. 'ಮಾಯೆಯನ್ನಪ್ಪಿಕೊಂಡು ತಮ್ಮನ್ನೇ ನಾಶಪಡಿಸಿಕೊಳ್ಳುತ್ತಿದ್ದಾರೆ.' - ವಿಷಯ ಸುಖದ ಕುಣಿಕೆಯಲ್ಲಿ ಅವರು ತಮ್ಮ ಪ್ರಾಣಹಾನಿ ಮಾಡಿಕೊಳ್ಳುವರು. ನೀವೂ ಮನುಷ್ಯರು. ಎರಡು ದಿನ ಬಾಳುವ ಈ ಕ್ಷುದ್ರ ಇಂದ್ರಿಯಸುಖದಾಸೆಯನ್ನು ನಿರ್ಲಕ್ಷಿಸಲಾರಿರಾ? ಕೇವಲ ಅಜ್ಞಾನದಲ್ಲಿ ಹುಟ್ಟಿ ಸಾಯುವವರ ಗುಂಪನ್ನೇ ನೀವು ಹೆಚ್ಚಿಸುವಿರಾ? ಯಾವುದು ಶ್ರೇಯಸ್ಕರವೋ ಅದನ್ನು ಸ್ವೀಕರಿಸಿ, ಯಾವುದು ಶ್ರೇಯಸ್ಕೋ ಅದನ್ನು ವಿಸರ್ಜಿಸಿ. ಈ ಆತ್ಮ ವಿಚಾರವನ್ನು</p>

<!-- 349-8/0200-->
<p>, ಅತ್ಯಂತ ಕೀಳು ಜಾತಿಯವರಿಗೂ ಬೋಧಿಸಿ. ಈ ಮಾತನ್ನೇ ಮುಂದುವರಿಸುತ್ತಿದ್ದರೆ ನಿಮ್ಮ ತಿಳಿವಳಿಕೆಯೂ ಸ್ಪಷ್ಟವಾಗುವುದು. ಯಾವಾಗಲೂ ಈ ಮಹಾ ಮಂತ್ರವನ್ನು ಪಠಿಸುತ್ತಿರಿ “ಸೋsಹಮಸ್ಮಿ - ನಾನು ಅದೇ ಆಗಿದ್ದೇನೆ”, 'ತತ್ತ್ವಮಸಿ - ನೀನು ಅದೇ ಆಗಿರುವೆ', "ಸರ್ವಂ ಖಲ್ವಿದಂ ಬ್ರಹ್ಮ - ಸರ್ವವು ಬ್ರಹ್ಮವೇ ಆಗಿದೆ'. ಸಿಂಹಸಮನಾದ ಕೆಚ್ಚು ನಿಮ್ಮಲ್ಲಿರಲಿ. ಅಂಜಿಕೆಗೆ ಕಾರಣವೇನಿದೆ? ಅಂಜಿಕೆಯೇ ಸಾವು - ಅಂಜಿಕೆಯೇ ಮಹಾ ಪಾಪ ! ಮಾನವನ ಪ್ರತಿನಿಧಿಯಂತೆ ಇರುವ ಅರ್ಜುನ ಭಯದಿಂದ ಆವೃತನಾದ. ಅದಕ್ಕೆ ಆತ್ಮ ಪ್ರತಿಷ್ಟಾಪಿತನಾದ ಭಗವಾನ್ ಶ್ರೀಕೃಷ್ಣನು ಗೀತೆಯ ಬೋಧನೆಗಳನ್ನು ಉಪದೇಶಿಸಿದನು. ಆದರೂ ಅವನ ಅಂಜಿಕೆ ದೂರವಾಗಲಿಲ್ಲ. ಭಗವಂತನ ವಿಶ್ವರೂಪದರ್ಶನ ಮಾಡಿ ಅವನು ಆತ್ಮಪ್ರತಿಷ್ಠಾಪಿತನಾದಾಗ ಕರ್ಮ ಬಂಧನಗಳೆಲ್ಲಾ ಜ್ಞಾನಾಗ್ನಿಯಿಂದ ಭಸ್ಮಿಭೂತವಾದವು. ಅನಂತರ ಅವನು ಯುದ್ಧ ಮಾಡಿದನು.</p>
<p>ಶಿಷ್ಯ : ಸಾಕ್ಷಾತ್ಕಾರವಾದ ಮೇಲೂ ಮನುಷ್ಯನು ಕೆಲಸ ಮಾಡಬೇಕಾಗಿ ಬಂದರೆ?</p>
<p>ಸ್ವಾಮಿಾಜಿ: ಸಾಕ್ಷಾತ್ಕಾರವಾದ ಮೇಲೆ ನಾವು ಸಾಧಾರಣವಾಗಿ ಮಾಡಬೇಕಾದ ಕರ್ಮ ಇರುವುದಿಲ್ಲ. ಅದರ ಸ್ವಭಾವ ವ್ಯತ್ಯಾಸವಾಗುತ್ತದೆ. ಜ್ಞಾನಿ ಮಾಡುವ ಕರ್ಮಗಳೆಲ್ಲಾ ಜಗದ ಕಲ್ಯಾಣಕ್ಕೆ; ಬ್ರಹ್ಮಸಾಕ್ಷಾತ್ಕಾರವಾದ ಮನುಷ್ಯನ ಮಾತು ಕೆಲಸಗಳೆಲ್ಲ ಸರ್ವರ ಹಿತಕ್ಕಾಗಿ, ನಾವು ಶ್ರೀರಾಮಕೃಷ ಗಲ್ಲಿ ಇದನ್ನು ನೋಡುತಿದೆ ವು. ಅವರು ಶರೀರದಲ್ಲಿದ್ದರು - ಅದಕ್ಕೆ ಸೇರಿರಲಿಲ್ಲ. ದೇಹಸ್ತೋsಪಿ ನ ದೇಹಸ್ಥ' ಅಂತಹ ಮಹಾತ್ಮರ ಕೆಲಸದ ಉದ್ದೇಶವಾಗಿ ಇಷ್ಟನ್ನು ಮಾತ್ರ ಹೇಳಬಹುದು: “ಅವರು ಮಾನವರಂತೆ ಮಾಡುವ ಕೆಲಸಗಳಲ್ಲಿ ಕೇವಲ ಲೀಲೆ ಮಾತ್ರ.'' - ಲೋಕವತ್ತು ಲೀಲಾ ಕೈವಲ್ಯಂ' (ಬ್ರಹ್ಮ ಸೂತ್ರಗಳು,<span class="en"> II.1.33).</span></p>

<!-- 349-8/0201-->
<p>ಅಧ್ಯಾಯ ೩೩ * ಸ್ಥಳ: ಬೇಲೂರು ಮಠ (ಬಾಡಿಗೆ ಕಟ್ಟಡ), ವರ್ಷ: ಕ್ರಿ.ಶ. ೧೯೦೧. ಇಂದು ಶಿಷ್ಯ ಜೂಬಿಲಿ ಕಲಾಶಾಲೆಯ ಸ್ಥಾಪಕ ಮತ್ತು ಅಧ್ಯಾಪಕರಾದ ರನದ ಪ್ರಸಾದ್ ದಾಸಗುಪ್ತರೊಡನೆ ಮಠಕ್ಕೆ ಬಂದಿದ್ದ. ರನದ ಬಾಬುಗಳು ಪ್ರವೀಣರು, ಘನವಿದ್ವಾಂಸರು, ಸ್ವಾಮಿಗಳನ್ನು ಮೆಚ್ಚಿದವರು. ಕುಶಲ ಪ್ರಶ್ನೆಯಾದ ನಂತರ ಸ್ವಾಮಿಗಳು ರನದ ಬಾಬುಗಳೊಡನೆ ಕಲೆಯ ಮೇಲೆ ಅನೇಕ ಸಂಗತಿಗಳನ್ನು ಮಾತನಾಡಲಾರಂಭಿಸಿದರು.</p>
<p>ಸ್ವಾಮಿಾಜಿ: ಪ್ರಪಂಚದಲ್ಲಿರುವ ಎಲ್ಲಾ ನಾಗರಿಕ ದೇಶಗಳ ಕಲಾ ಸೌಂದರ್ಯಗಳನ್ನು ನೋಡುವ ಸುಯೋಗ ನನಗೆ ದೊರಕಿತು. ಆದರೆ ನಮ್ಮ ದೇಶದಲ್ಲಿ ಬೌದ್ಧರ ಕಾಲದಲ್ಲಿ ಕಲೆಯು ವಿಕಾಸವಾದಷ್ಟು ಮತ್ತೆಲ್ಲಿಯೂ ಕಾಣ ಬರಲಿಲ್ಲ. ಮೊಗಲರ ಕಾಲದಲ್ಲಿಯೂ ಕಲೆಯ ಬೆಳವಣಿಗೆ ತಕ್ಕಷ್ಟು ಇತ್ತು. ತಾಜ್, ಜುಮ್ಮಾ ಮಸೀದಿ ಮುಂತಾದುವು ಆ ಸಂಸ್ಕೃತಿಯ ಚಿರಸ್ಮರಣೀಯ ಸ್ಮಾರಕಗಳು.</p>
<p>'ಮಾನವನು ಯಾವುದನ್ನೇ ನಿರ್ಮಿಸಲಿ ಆ ಕಲೆಯ ಮೂಲ ಯಾವುದೊ ಒಂದು ಭಾವವನ್ನು ಸ್ಪಷ್ಟಪಡಿಸುವುದಾಗಿದೆ. ಎಲ್ಲಿ ಆ ಉದ್ದೇಶದ ಅಭಾವವಿದೆಯೋ ಅಲ್ಲಿ ಎಷ್ಟೇ ಬಣ್ಣ ಮುಂತಾದುವುಗಳ ಪ್ರದರ್ಶನವಿದ್ದರೂ ಅದನ್ನು ಸತ್ಯವಾದ ಕಲೆ ಎನ್ನಲಾಗುವುದಿಲ್ಲ. ನಮ್ಮ ನಿತ್ಯ ಜೀವನದಲ್ಲಿ ಉಪಯೋಗಿಸುವ ನೀರಿನ ಚೊಂಬು ತಟ್ಟೆ ಬಟ್ಟಲುಗಳೂ ಕೂಡ ಒಂದು ಭಾವದ ಪ್ರತಿಬಿಂಬವಾಗಿರಬೇಕು. ಪ್ಯಾರಿಸ್ಸಿನ ವಸ್ತುಸಂಗ್ರಹಶಾಲೆಯಲ್ಲಿ ಅಮೃತಶಿಲೆಯಲ್ಲಿ ಕೆತ್ತಿದ ಒಂದು ಸುಂದರ ವಿಗ್ರಹವನ್ನು ನೋಡಿದೆ. ಆ ವಿಗ್ರಹದ ಕೆಳಗಡೆ ವಿವರಣೆಯಾಗಿ ಈ ಮಾತುಗಳು ಕೆತ್ತಲ್ಪಟ್ಟಿದ್ದವು: 'ಕಲೆಯು ಪ್ರಕೃತಿಯನ್ನು ಅನಾವರಣ ಮಾಡುವುದು. ಅಂದರೆ ಕಲೆಯು ಪ್ರಕೃತಿ ಮೇಲೆ ಮುಸುಕಿರುವ ತೆರೆಯನ್ನು ತನ್ನ ಕೈಗಳಿಂದ ದೂರ ಸರಿಸಿ ಆಂತರಿಕ ಸೌಂದರವನ್ನು ಕಾಣಿಸುತ್ತದೆ ಎಂದು. ಆ ಕೆಲಸ ಯಾವ ಭಾವನೆಯನ್ನು ವ್ಯಕ್ತಪಡಿಸುತ್ತಿತ್ತೆಂದರೆ ಪ್ರಕೃತಿಯ ಸೌಂದರದ ಮೇಲೆ ಮುಸುಕಿರುವ ತೆರೆಯನ್ನಿನ್ನೂ ಪೂರ್ತಿ ಎಳೆದಿಲ್ಲ, ಆದರೆ ಕಲಾವಿದ ಎಷ್ಟು ಎಳೆದಿದ್ದಾನೋ ಅಷ್ಟರಿಂದಲೇ ಮುಗ್ಧನಾಗಿದ್ದಾನೆ ಎಂಬುದನ್ನು ಈ ಮನೋಹರ ಭಾವನೆಯನ್ನು ವ್ಯಕ್ತಪಡಿಸಲು ಹೊರಟಿದ್ದ ಆ ಶಿಲ್ಪಿಯನ್ನು ಯಾರೂ ಹೊಗಳದಿರಲಾರರು. ನೀನೂ ಹಾಗೆಯೇ ಏನಾದರೂ ಮಂತ್ರತಂತ್ರ ಕಲ್ಪನೆಯಿಂದ ಮಾಡಬೇಕು.''</p>
<p>ರನದಬಾಬು: ನನಗೂ ಹಾಗೆಯೇ ಸ್ವತಂತ್ರವಾಗಿ ವಿರಾಮವಾಗಿರುವಾಗ ಚಿತ್ರ ರಚಿಸಬೇಕೆಂಬ ಆಸೆಯಿದೆ. ಆದರೆ ಅದಕ್ಕೆ ಈ ದೇಶದಲ್ಲಿ ಸ್ವಲ್ಪವೂ ಪ್ರೋತ್ಸಾಹವೇ ಇಲ್ಲ. ಇದು ಬಡದೇಶ - ಪ್ರಶಂಸೆಯೇ ವಿರಳ.</p>
<p>*<span class="en"> C.W, Vol. VII, P. 200</span></p>

<!-- 349-8/0202-->
<p>ಸ್ವಾಮಾಜಿ: ನೀನು ಹೃದಯವನ್ನೆಲ್ಲಾ ಧಾರೆ ಎರೆದು ಒಂದು ಸ್ವತಂತ್ರ ಕೃತಿಯನ್ನು ರಚಿಸಬಲ್ಲೆಯಾದರೆ, ಕಲೆಯ ಒಂದು ಭಾಗಕ್ಕೆ ಪೂರ್ತಿ ಸೊಬಗು ಕೊಡಬಲ್ಲೆಯಾದರೆ, ಒಂದಲ್ಲ ಒಂದು ದಿನ ಅದು ಜನರ ಮೆಚ್ಚಿಗೆ ಪಡೆಯುವುದು. ಈ ಜಗತ್ತಿನಲ್ಲಿ ಸತ್ಯವುಳ್ಳ ಯಾವುದೇ ಆಗಲಿ ಪ್ರಕಾಶಕ್ಕೆ ಬಂದೇ ತೀರುವುದು. ಎಷ್ಟೋ ಮಂದಿ ಕಲಾವಿದರ ಕೃತಿಗಳು ಅವರು ಸತ್ತು ಸಾವಿರಾರು ವರ್ಷಗಳಾದ ಮೇಲೆ ಬೆಳಕಿಗೆ ಬಂದುವೆಂದು ಕೇಳಿದ್ದೇವೆ.</p>
<p>ರನದಬಾಬು: ಅದು ನಿಜ. ಆದರೆ ನಾವು ನಿಷ್ಟ್ರಯೋಜಕರಾಗಿದ್ದೇವೆ. ವ್ಯರ್ಥವಾಗಿ ಅಷ್ಟೊಂದು ಶಕ್ತಿ ವ್ಯಯ ಮಾಡಲು ಧೈರ್ಯವಿಲ್ಲದವರಾಗಿದ್ದೇವೆ. ಐದು ವರ್ಷಗಳ ಪ್ರಯತ್ನದಿಂದ ನಾನು ಸ್ವಲ್ಪ ಜಯಶೀಲನಾಗಿರುವೆನು, ನನ್ನ ಪರಿಶ್ರಮ ಸಾರ್ಥಕವಾಗುವಂತೆ ಹರಸಿ, - ಸ್ವಾಮಾಜಿ: ನೀನು ಉತ್ಸಾಹಪೂರಿತನಾಗಿ ಕೆಲಸ ಮಾಡಿದರೆ ಖಂಡಿತ ಜಯ ಹೊಂದುವೆ. ಯಾರು ತ್ರಿಕರಣಪೂರ್ವಕ ಕೆಲಸ ಮಾಡುವರೋ ಅವರು ಜಯವೊಂದನ್ನೇ ಅಲ್ಲ, ಅದರಲ್ಲಿಟ್ಟಿರುವ ಏಕಾಗ್ರತೆಯಿಂದಾಗಿ, ಪರಮಾತ್ಮನನ್ನು ಕೂಡ ಸಾಕ್ಷಾತ್ಕರಿಸಿ ಕೊಳ್ಳಬಲ್ಲರು. ಯಾರು ಹೃತೂರ್ವಕವಾಗಿ ತಮ್ಮ ಕೆಲಸ ಮಾಡುವರೋ ಅವರಿಗೆ ದೇವರು ಸಹಾಯ ಮಾಡುವನು.</p>
<p>- ಶಿಷ್ಯ : ಹಿಂದೂದೇಶದ ಮತ್ತು ಪಾಶ್ಚಾತ್ಯ ದೇಶಗಳ ಕಲೆಗಳಲ್ಲಿ ನೀವು ಯಾವ ವ್ಯತ್ಯಾಸ ನೋಡಿದಿರಿ?</p>
<p>ಸ್ವಾಮಿಾಜಿ: ಎಲ್ಲಾ ಕಡೆಯೂ ಅದು ಸುಮಾರಾಗಿ ಒಂದೇ ತರಹ ಇದೆ. ಸ್ವಕಲ್ಪಿತ ಕೃತಿಗಳು ಬಹು ವಿರಳ. ಆ ದೇಶಗಳಲ್ಲಿ ಬಗೆಬಗೆಯ ವಸ್ತುಗಳ ಛಾಯಾ ಚಿತ್ರಗಳ ಪ್ರತಿಕೃತಿಯನ್ನು ಮುಂದಿಟ್ಟುಕೊಂಡು ಚಿತ್ರಗಳನ್ನು ಬರೆಯುವರು. ಯಾವಾಗ ಯಂತ್ರದ ಸಹಾಯವನ್ನು ತೆಗೆದುಕೊಳ್ಳುವರೋ ಆಗ ಕಲ್ಪನಾ ಶಕ್ತಿಯೇ ಮಾಯವಾಗುತ್ತದೆ. ಭಾವ ವ್ಯಕ್ತವಾಗಲು ಅವಕಾಶವೇ ಇರುವುದಿಲ್ಲ. ಪ್ರಾಚೀನ ಕಾಲದ ಕಲಾವಿದರು ಸ್ವತಂತ್ರ ಭಾವನೆಗಳನ್ನು ಚಿತ್ರದ ಮೂಲಕ ವ್ಯಕ್ತಪಡಿಸುತ್ತಿದ್ದರು. ಈಗ ವರ್ಣಚಿತ್ರಗಳು ಛಾಯಾ ಚಿತ್ರಗಳಂತೆಯೇ ಇದ್ದು, ಸ್ವಂತ ಕಲ್ಪನಾಶಕ್ತಿ, ಹೆಚ್ಚು ಪ್ರಯತ್ನ ಎಲ್ಲಾ ಕಡಿಮೆಯಾಗುತ್ತಿವೆ. ಆದರೆ ಪ್ರತಿಯೊಂದು ಜನಾಂಗವೂ ತನ್ನದೇ ಆದ ವೈಶಿಷ್ಟ್ಯವನ್ನು ಹೊಂದಿದೆ. ಅದರ ನಡೆ, ನುಡಿ, ಜೀವನದ ರೀತಿಗಳು ಈ ತೈಲ ಚಿತ್ರ ಮತ್ತು ಶಿಲ್ಪಕಲೆಗಳಲ್ಲಿ ತನ್ನದೇ ಆದೊಂದು ವಿಶೇಷ ವೈಶಿಷ್ಟ್ಯದೊಂದಿಗೆ ವ್ಯಕ್ತವಾಗುತ್ತವೆ. ಉದಾಹರಣೆಗೆ ಪಾಶ್ಚಾತ್ಯ ದೇಶದಲ್ಲಿ ಸಂಗೀತ ಮತ್ತು ನಾಟ್ಯಕಲೆಯ ಭಾವಗಳು ಬಹು ಸೂಕ್ಷ್ಮವಾಗಿರುತ್ತವೆ. ನಾಟ್ಯದಲ್ಲಿ ಅವರ ಅಂಗಾಂಗಗಳು ಮುರಿಯುವಂತೆ ಕಾಣುತ್ತವೆ. ವಾದ್ಯ ಸಂಗೀತದಲ್ಲಿ ಅದರ ಧ್ವನಿ ಭರ್ಜಿಯಂತೆ ನಮ್ಮ ಕಿವಿಯನ್ನಿರಿಯುತ್ತದೆ. ಹಾಗೇ ಹಾಡುಗಾರಿಕೆಯೂ ಕೂಡ. ಅದಕ್ಕೆ ವಿರುದ್ಧವಾಗಿ ನಮ್ಮ ದೇಶದಲ್ಲಿ ನಾಟ್ಯಕಲೆ ಅಲೆಅಲೆಯಾಗಿ ತೇಲುತ್ತಾ ಉರುಳಿ ಬಂದಂತೆ ಇರುವುದು. ಹಾಗೆಯೇ ಸಂಗೀತದ ವಿಧವಿಧದ ಉಚ್ಚ ಸ್ವರಗಳಲ್ಲಿ ಮತ್ತು ವಾದ್ಯ ಸಂಗೀತದಲ್ಲಿಯೂ ಕೂಡ. ಆದ್ದರಿಂದ</p>

<!-- 349-8/0203-->

<p>ಕಲೆಯ ವಿಚಾರದಲ್ಲಿಯೂ ವಿವಿಧ ಜನರಲ್ಲಿ ವಿವಿಧ ಭಾವಗಳು ಸ್ಪುಟಗೊಳ್ಳುವುವು. ಯಾರು ತೀವ್ರ ಭೌತಿಕವಾದಿಗಳೊ ಅವರು ಪ್ರಕೃತಿಯನ್ನು ಗುರಿಯಾಗಿಟ್ಟುಕೊಂಡು ಅದಕ್ಕೆ ಸಂಬಂಧಪಟ್ಟಂತೆ ಕಲೆಯ ಭಾವವನ್ನು ವ್ಯಕ್ತಪಡಿಸುವರು. ಯಾರು ಪ್ರಕೃತಿಯನ್ನು ಮಾರಿದ ಅತೀಂದ್ರಿಯ ಸತ್ಯವನ್ನು ತಮ್ಮ ಗುರಿಯಾಗಿಟ್ಟುಕೊಂಡಿರುವರೋ ಅವರು ಪ್ರಕೃತಿ ಶಕ್ತಿಯ ಮೂಲಕ ಕಲೆಯಲ್ಲಿ ತಮ್ಮ ಭಾವವನ್ನು ವ್ಯಕ್ತಪಡಿಸುವರು. ಮೊದಲಿನ ವರ್ಗದ ಜನರಿಗೆ ಪ್ರಕೃತಿಯೇ ಕಲೆಯ ಮೂಲಾಧಾರ. ಎರಡನೆಯ ವರ್ಗದವರಿಗೆ ಭಾವನೆಯೇ ಕಲೆಯ ಬೆಳವಣಿಗೆಗೆ ಮುಖ್ಯ ಆಧಾರ. ಆದ್ದರಿಂದ ಕಲೆಯಲ್ಲಿ ಎರಡೂ ತಮ್ಮದೇ ಆದ ಹಾದಿಯಲ್ಲಿ ಮುಂದುವರಿದಿವೆ. ಪಾಶ್ಚಾತ್ಯರ ಕೇವಲ ತೈಲಚಿತ್ರಗಳನ್ನು ನೋಡಿದರೆ, ಅವು ಸಂಪೂರ್ಣ ಪ್ರಕೃತಿಯ ವಸ್ತುಗಳೆಂದು ಭಾಂತಿಪಡುವಂತಾಗುವುದು. ಈ ದೇಶದಲ್ಲಿಯೂ ನಮ್ಮ ಪೂರ್ವಿಕರು ಶಿಲ್ಪಕಲೆಯಲ್ಲಿ ಉಚ್ಚ ಶಿಖರವನ್ನೇರಿದರು. ಆಗಿನ ಕಾಲದ ಯಾವುದಾದರೊಂದು ವಿಗ್ರಹವನ್ನು ನೋಡಿದರೆ ಅದು ನಮ್ಮನ್ನು ಈ ಭೌತಿಕ ಪ್ರಪಂಚವನ್ನು ಮರೆಯುವಂತೆ ಮಾಡಿ ಒಂದು ಹೊಸ ಆದರ್ಶ ಪ್ರಪಂಚಕ್ಕೊಯ್ಯುವುದು. ಈಗ ಪಶ್ಚಿಮ ದೇಶಗಳಲ್ಲಿ ಹಿಂದಿನ ಕಾಲದ ತೈಲ ಚಿತ್ರಗಳನ್ನು ಚಿತ್ರಿಸಲಾಗುವುದಿಲ್ಲ. ಅದರಂತೆ ಈ ದೇಶದಲ್ಲಿಯೂ ತಮ್ಮದೇ ಆದ ಸ್ವತಂತ್ರ ಭಾವಗಳನ್ನು ವ್ಯಕ್ತಪಡಿಸುವುದೂ ಕಂಡುಬರುವುದಿಲ್ಲ. ಉದಾಹರಣೆಗೆ ನಿಮ್ಮ ಕಲಾಶಾಲೆಯ ತೈಲಚಿತ್ರಗಳು ಭಾವಶೂನ್ಯ. ಅದಕ್ಕೆ ಬದಲು ನೀವು ಹಿಂದೂಗಳ ನಿತ್ಯ ಜೀವನದ ವಸ್ತುಗಳನ್ನು ಅವಕ್ಕೆ ಪೂರ್ವಿಕರ ಆದರ್ಶವನ್ನೆರೆದು ಚಿತ್ರಿಸಲು ಪ್ರಯತ್ನ ಪಡಿ.</p>
<p>ರನದಬಾಬು: ನಿಮ್ಮ ಮಾತುಗಳಿಂದ ನನಗೆ ಬಹಳ ಉತ್ತೇಜನ ದೊರಕಿದಂತಾಗಿದೆ. ನಿಮ್ಮ ಸಲಹೆಯಂತೆ ನಡೆಯಲು ಪ್ರಯತ್ನ ಪಡುತ್ತೇನೆ.</p>
<p>ಸ್ವಾಮಾಜಿ: ಉದಾಹರಣೆಗೆ ಕಾಳಿಕಾಮಾತೆಯ ಮೂರ್ತಿಯನ್ನೇ ತೆಗೆದುಕೊಳ್ಳಿ. ಅದರಲ್ಲಿ ಆನಂದ ಹಾಗೂ ಭಯಂಕರಭಾವಗಳ ಮಿಲನವಿದೆ. ಆದರೆ ಯಾವ ತೈಲಚಿತ್ರದಲ್ಲೂ ಈ ಭಾವಗಳ ಸ್ಪಷ್ಟ ಪ್ರದರ್ಶನವಿಲ್ಲ. ಅದೊಂದೇ ಅಲ್ಲ, ಯಾವ ಒಂದು ಭಾವವನ್ನೂ ಸರಿಯಾಗಿ ನಿರೂಪಿಸುವುದಿಲ್ಲ. ನಾನು ನನ್ನ ಕಾಳಿಮಾತೆ' ಎಂಬ ಆಂಗ್ಲ ಪದ್ಯದಲ್ಲಿ ಕಾಳಿಮಾತೆಯ ಕೆಲವು ಉಗ್ರಭಾವವನ್ನು ಕೊಡಲು ಯತ್ನಿಸಿದ್ದೇನೆ. ನೀವು ಆ ಭಾವನೆಗಳನ್ನು ಒಂದು ಚಿತ್ರದಲ್ಲಿ ವ್ಯಕ್ತಪಡಿಸಬಲ್ಲಿರಾ?</p>
<p>ರನದಬಾಬು: ದಯವಿಟ್ಟು ನನಗೆ ಅದನ್ನು ತಿಳಿಸಿ,</p>
<p>ಸ್ವಾಮಿಗಳು ಪುಸ್ತಕ ಸಂಗ್ರಹಾಲಯದಿಂದ ಆ ಪದ್ಯವನ್ನು ತಂದು ರನದಬಾಬುಗಳ ಮನಸ್ಸಿಗೆ ನಾಟುವಂತೆ ಓದತೊಡಗಿದರು. ರನದಬಾಬು ಮೌನವಾಗಿ ಅದನ್ನು ಕೇಳಿದರು. ಸ್ವಲ್ಪಕಾಲದ ನಂತರ ಆ ರೂಪವನ್ನು ತಮ್ಮ ಮಾನಸ ಚಕ್ಕುಗಳಿಂದ ದರ್ಶಿಸಿದರೋ ಎಂಬಂತೆ ಅವರು ಸ್ವಾಮಿಗಳ ಕಡೆ ಭಯಚಕಿತ ಕಣ್ಣುಗಳಿಂದ ನೋಡಿದರು.</p>
<p>ಸ್ವಾಮಿಾಜಿ: ನೀವೀ ಭಾವವನ್ನು ಚಿತ್ರದಲ್ಲಿ ವ್ಯಕ್ತಪಡಿಸಲು ಸಾಧ್ಯವೆ.</p>

<!-- 349-8/0204-->
<p>ರನದಬಾಬು: ಆಗಲಿ, ನಾನು ಪ್ರಯತ್ನಿಸುತ್ತೇನೆ. ಆ ಭಾವವನ್ನು ಕೇವಲ ಕಲ್ಪಿಸಿಕೊಂಡ ಮಾತ್ರದಿಂದಲೇ ತಲೆ ತಿರುಗಿಹೋಗುವುದು ಅನ್ನಿಸುತ್ತದೆ.</p>
<p>ಸ್ವಾಮಿಜಿ: ಚಿತ್ರ ಪೂರೈಸಿದ ಮೇಲೆ ದಯವಿಟ್ಟು ನನಗೆ ತೋರಿಸಿ, ಅದನ್ನು ಪೂರ್ತಿಗೊಳಿಸಲು ಬೇಕಾಗುವ ಕೆಲವು ಸಲಹೆಗಳನ್ನು ನಾನು ಹೇಳುವೆ.</p>
<p>ನಂತರ ಸ್ವಾಮಿಜಿ, ತಾವು ಗುರುತುಹಾಕಿಟ್ಟಿದ್ದ ಶ್ರೀರಾಮಕೃಷ್ಣ ಸಂಸ್ಥೆಯ ಚಿಹ್ನೆಯ ನಕಾಶೆಯನ್ನು ತರಿಸಿ ರನದಬಾಬುವಿಗೆ ತೋರಿಸಿ ಅವರ ಅಭಿಪ್ರಾಯವನ್ನು ಕೇಳಿದರು. ಅದರಲ್ಲಿ ತಾವರೆ ಅರಳಿರುವ ಸರೋವರವೂ ಒಂದು ಹಂಸವೂ ಅದರ ಸುತ್ತು ಬಳಸಿ ಹೊರಗೆ ಒಂದು ಸರ್ಪವೂ ಚಿತ್ರಿತವಾಗಿತ್ತು. ರನದಬಾಬುವಿಗೆ ಮೊದಲು ಅದರ ಭಾವನೆ ಅರ್ಥವಾಗಲಿಲ್ಲ. ಸ್ವಾಮಿಗಳನ್ನು ವಿವರಿಸಲು ಕೇಳಿದರು. ಸ್ವಾಮಿಗಳು ಹೇಳಿದರು: “ಸರೋವರದ ತರಂಗ ಮಾಲೆಗಳು ಕರವನ್ನೂ, ತಾವರೆ ಭಕ್ತಿಯನ್ನೂ, ಮೂಡುತ್ತಿರುವ ಸೂರ್ಯ ಜ್ಞಾನವನ್ನೂ ಸೂಚಿಸುತ್ತವೆ. ಸುತ್ತಲೂ ಬಳಸಿರುವ ಸರ್ಪವು ಜಾಗೃತವಾದ ಕುಂಡಲಿನಿ ಶಕ್ತಿಯನ್ನೂ ಹಂಸವು ಪರಮಾತ್ಮನನ್ನೂ ಸೂಚಿಸುವುವು. ಯಾವಾಗ ಯೋಗ ಜ್ಞಾನ ಭಕ್ತಿ ಕರ್ಮಗಳು ಒಂದಾಗುವುವೋ ಆಗ ಪರಮಾತ್ಮನ ಸಾಕ್ಷಾತ್ಕಾರವಾಗುವುದೆಂಬ ಭಾವನೆಯನ್ನು ಈ ಚಿತ್ರ ಸೂಚಿಸುವುದು.” - ರನದಬಾಬುಗಳು ಚಿತ್ರದ ವ್ಯಾಖ್ಯಾನವನ್ನು ಕೇಳಿ ಕೃತಜ್ಞತೆಯಿಂದ ಕೊಂಚ ಹೊತ್ತು ಮೌನವಾಗಿದ್ದರು. ನಂತರ ಅವರು ನಿಮ್ಮಿಂದ ಕಲೆಯ ವಿಚಾರವನ್ನು ತಿಳಿಯಬೇಕೆಂಬ ಆಸೆಯಾಗುವುದು' ಎಂದರು.</p>
<p>ನಂತರ ಸ್ವಾಮಿಾಜಿ ರನದಬಾಬುಗಳಿಗೆ ತಾವು ಕಟ್ಟಿಸಲಿರುವ ಶ್ರೀರಾಮಕೃಷ್ಣರ ದೇವಾಲಯ ಮತ್ತು ಮಠದ ಕಟ್ಟಡದ ನಕಾಶೆಯನ್ನು ತೋರಿಸಿದರು. ನಂತರ ಅವರು ಹೀಗೆ ಹೇಳತೊಡಗಿದರು: “ಈ ಭಾವೀ ದೇವಾಲಯ ಮತ್ತು ಮಠದ ಕಟ್ಟಡಗಳಲ್ಲಿ ನಾನು ಪೂರ್ವ ಮತ್ತು ಪಶ್ಚಿಮದ ವಾಸ್ತುಶಿಲ್ಪ ಕಲೆಗಳ ಅತ್ಯುತ್ತಮವಾದ ಅಂಶಗಳನ್ನು ಸೇರಿಸಬೇಕೆಂದಿದ್ದೇನೆ. ನಾನು ಇಡೀ ಜಗತ್ತನ್ನು ಸುತ್ತಿದುದರ ಪರಿಣಾಮವಾಗಿ ನನಗೆ ಗೊತ್ತಾಗಿರುವ ಶಿಲ್ಪ ಕಲೆಯ ಎಲ್ಲಾ ಭಾವನೆಗಳನ್ನೂ ಅದರ ರಚನೆಯಲ್ಲಿ ರೂಪಿಸ ಬೇಕೆಂದಿದ್ದೇನೆ. ಅಸಂಖ್ಯಾತ ಕಂಬಗಳ ಸಮುದಾಯದ ಆಧಾರದ ಮೇಲೆ ನಿಂತಿರುವ ಒಂದು ದೊಡ್ಡ ಪ್ರಾರ್ಥನಾ ಮಂದಿರ ಕಟ್ಟಲ್ಪಡುವುದು. ಅದರ ಗೋಡೆಗಳ ಮೇಲೆ ನೂರಾರು ಅರಳಿರುವ ತಾವರೆಗಳು ಕೊರೆಯಲ್ಪಡುವುವು. ಆ ಮಂದಿರವು ಸಾವಿರ ಮಂದಿ ಕುಳಿತು ಧ್ಯಾನಮಾಡಲು ಸಾಕಾಗುವಂತಿರಬೇಕು. ಈ ರಾಮಕೃಷ್ಣ ದೇವಾಲಯ ಮತ್ತು ಪ್ರಾರ್ಥನಾ ಮಂದಿರವು ಯಾವ ರೀತಿ ಕಟ್ಟಲ್ಪಡಬೇಕೆಂದರೆ ದೂರದಿಂದ ಅದನ್ನು ನೋಡಿದರೆ ಅದು 'ಓಂ'' ಎಂಬ ಚಿಹ್ನೆಯ ಪ್ರತಿಬಿಂಬವಾಗಿರುವಂತೆ ಕಾಣಬೇಕು. ದೇವಾಲಯದೊಳಗಡೆ ಹಂಸದ ಮೇಲೆ ಕುಳಿತಿರುವ ಶ್ರೀರಾಮಕೃಷ್ಣರ ಪ್ರತಿಮೆ ಇರಬೇಕು. ಬಾಗಿಲಿನ ಇಕ್ಕೆಡೆಯಲ್ಲೂ ಒಂದು ಸಿಂಹ ಮತ್ತು ಕುರಿಮರಿ ಪ್ರೇಮದಿಂದ ಒಂದನ್ನೊಂದು ನೆಕ್ಕುತ್ತಿರುವಂತೆ ಚಿತ್ರಿಸಬೇಕು - ಮಹಾಶಕ್ತಿ ಮತ್ತು ಸಾಧುಸ್ವಭಾವ ಪ್ರೇಮದಲ್ಲಿ ಮಿಳಿತವಾಗಿರುವ ಭಾವ ಮೂಡಿರಬೇಕು. ನನ್ನ ಮನಸ್ಸಿನಲ್ಲಿ</p>

<!-- 349-8/0205-->

<p>ಈ ಉದ್ದೇಶಗಳಿವೆ. ನಾನು ಸಾಕಷ್ಟು ದಿನ ಜೀವಿಸಿದ್ದರೆ ಇವುಗಳನ್ನು ಕಾರರೂಪಕ್ಕೆ ತಂದೇ ತೀರುವೆ. ಇಲ್ಲದಿದ್ದಲ್ಲಿ ಮುಂದಿನವರು ಕ್ರಮೇಣ ಇವುಗಳನ್ನು ಕಾರರೂಪಕ್ಕೆ ತರಲು ಪ್ರಯತ್ನಿಸುವರು. ನನ್ನ ಅಭಿಪ್ರಾಯವೇನೆಂದರೆ, ನಮ್ಮ ದೇಶದ ಕಲೆ ಮತ್ತು ಸಂಸ್ಕೃತಿಯ ಎಲ್ಲಾ ಶಾಖೆಗಳನ್ನೂ ಪುನರುಜೀವನಗೊಳಿಸಲೆಂದು ಶ್ರೀರಾಮಕೃಷ್ಣರು ಅವತರಿಸಿದ್ದು. ಆದ್ದರಿಂದ ಧರ್ಮ, ಕರ್ಮ, ಶಿಕ್ಷಣ, ಜ್ಞಾನ, ಭಕ್ತಿ ಇವೆಲ್ಲಾ ಈ ಕೇಂದ್ರದಿಂದ ಜಗತ್ತಿಗೆಲ್ಲಾ ಹರಡುವಂತಹ ರೀತಿಯಲ್ಲಿ ಈ ಮಠ ಕಟ್ಟಲ್ಪಡಬೇಕು. ನೀವೆಲ್ಲಾ ಈ ಕೆಲಸಕ್ಕೆ ನನ್ನ ಸಹಾಯಕರಾಗಬೇಕು.”</p>
<p>ರನದಬಾಬುಗಳು, ಅಲ್ಲಿ ಸೇರಿದ್ದ ಸಂನ್ಯಾಸಿಗಳು ಮತ್ತು ಬ್ರಹ್ಮಚಾರಿಗಳು, ಎಲ್ಲರೂ ಸ್ವಾಮಿಗಳ ಮಾತುಗಳನ್ನು ಮೌನಮುಗ್ಧರಾಗಿ ಕೇಳುತ್ತಿದ್ದರು. ಸ್ವಲ್ಪ ಕಾಲಾನಂತರ ಸ್ವಾಮಿಾಜಿ ಮುಂದುವರಿಸಿದರು: ನೀವು ಈ ಹಾದಿಯಲ್ಲಿ ಪ್ರವೀಣರಾದುದರಿಂದ ನಿಮ್ಮೊಡನೆ ಈ ವಿಷಯವನ್ನು ಅಷ್ಟು ದೀರ್ಘವಾಗಿ ಚರ್ಚಿಸುತ್ತಿದ್ದೇನೆ. ದಯವಿಟ್ಟು ಈಗ ನನಗೆ ಹೇಳಿ. ನೀವು ಇಷ್ಟು ದೀರ್ಘವಾಗಿ ಕಲೆಯನ್ನು ಅಭ್ಯಸಿಸಿರುವಿರಲ್ಲ, ಕಲೆಯ ಅತ್ಯುಚ್ಚ ಧೈಯಗಳಾವುವೆಂಬುದರ ಬಗ್ಗೆ ಏನು ಕಲಿತಿರುವಿರಿ? - ರನದಬಾಬು: ನಿಮಗೆ ನಾನು ಆವ ಹೊಸ ವಿಷಯ ಹೇಳಲಿ? ಅದಕ್ಕೆ ಬದಲಾಗಿ ಈ ವಿಷಯದಲ್ಲಿ ನೀವೇ ನನ್ನ ಕಣ್ಣನ್ನು ತೆರೆಸಿರುವಿರಿ. ಕಲೆಯ ವಿಚಾರವಾಗಿ ಇಷ್ಟೊಂದು ಬೋಧಪ್ರದವಾದ ಮಾತುಗಳನ್ನು ನನ್ನ ಜೀವಮಾನದಲ್ಲೇ ಎಂದೂ ಕೇಳಿರಲಿಲ್ಲ. ಸ್ವಾಮೀಜಿ, ದಯವಿಟ್ಟು ನಿಮ್ಮಿಂದ ಪಡೆದ ಭಾವನೆಗಳನ್ನು ಕಾರ್ಯರೂಪಕ್ಕೆ ತರುವಂತೆ ನನ್ನನ್ನು ಹರಸಿ.</p>
<p>ನಂತರ ಸ್ವಾಮಿಗಳು ತಮ್ಮ ಪೀಠದಿಂದೆದ್ದು ಅಂಗಳದಲ್ಲಿ ಸುತ್ತುತ್ತಾ ಶಿಷ್ಯನಿಗೆ ಹೇಳಿದರು, “ಆ ಯುವಕ ಬಹಳ ಉತ್ಸಾಹಿ.”</p>
<p>ಶಿಷ್ಯ : ನಿಮ್ಮ ಮಾತುಗಳನ್ನು ಕೇಳಿ ಅವನಿಗೆ ಆಶ್ಚರ್ಯವಾಗಿದೆ. ಸಮಾಜಿ ಶಿಷ್ಯನಿಗೆ ಉತ್ತರಕೊಡದೆ ಶ್ರೀರಾಮಕೃಷ್ಣರು ಹಾಡುತ್ತಿದ್ದ ಕೆಲವು ಹಾಡುಗಳನ್ನು ಮೆಲುಧ್ವನಿಯಲ್ಲಿ ಹಾಡತೊಡಗಿದರು: ಅಂಕೆಯಲ್ಲಿರುವ ಮನಸ್ಸು ಸ್ಪರ್ಶಮಣಿಯಂತೆ, ನೀನಾವುದನ್ನು ಇಚ್ಛಿಸುವೆಯೋ ಅದನ್ನೆಲ್ಲಾ ಕೊಡುವುದು.</p>
<p>ಕೊಂಚದೂರ ನಡೆದ ಮೇಲೆ ಸ್ವಾಮಿಾಜಿ ಮುಖ ತೊಳೆದು ಶಿಷ್ಯನೊಡನೆ ತಮ್ಮ ಕೊಠಡಿಯನ್ನು ಪ್ರವೇಶಿಸಿದರು. “ಎನ್‌ಸೈಕ್ಲೋಪೀಡಿಯಾ ಬ್ರಿಟಾನಿಕಾ'' ಎಂಬ ಪುಸ್ತಕದಲ್ಲಿದ್ದ ಕಲೆಯ ಮೇಲಿನ ಒಂದು ಲೇಖನವನ್ನು ಓದಿದರು. ಅದನ್ನು ಮುಗಿಸಿದ ಮೇಲೆ ಶಿಷ್ಯನ ಪೂರ್ವ ಬಂಗಾಳದ ಪದಗಳ ಉಚ್ಚಾರಣೆಗಳನ್ನು ಕುರಿತು ಗೇಲಿ ಮಾಡತೊಡಗಿದರು.</p>

<!-- 349-8/0206-->
<p>ಅಧ್ಯಾಯ ೩೪ *</p>
<p>ಸ್ಥಳ: ಬೇಲೂರು ಮಠ, ವರ್ಷ ಕ್ರಿ.ಶ. ೧೯೦೧. ಸ್ವಾಮಿಜಿ ಪೂರ್ವ ಬಂಗಾಳ ಮತ್ತು ಅಸ್ಸಾಂನಿಂದ ಹಿಂತಿರುಗಿ ಕೆಲವು ದಿನಗಳಾಗಿತ್ತು. ಅವರಿಗೆ ಖಾಯಿಲೆಯಾಗಿ ಕಾಲುಗಳು ಊದಿದ್ದುವು. ಮಠಕ್ಕೆ ಬಂದ ಶಿಷ್ಯ ಸ್ವಾಮಿಗಳ ಪಾದಕ್ಕೆ ಸಾಷ್ಟಾಂಗ ಪ್ರಣಾಮ ಮಾಡಿದನು. ಖಾಯಿಲೆಯಲ್ಲಿದ್ದರೂ ಸ್ವಾಮಿಾಜಿ ತಮ್ಮ ಸಹಜವಾದ ನಗುಮುಖ ಕರುಣಾಪೂರಿತ ದೃಷ್ಟಿಯಿಂದಲೇ ಕೂಡಿದ್ದರು.</p>
<p>ಶಿಷ್ಯ : ಸ್ವಾಮಿಜಿ, ಈಗ ಹೇಗಿದ್ದೀರಿ?</p>
<p>ಸ್ವಾಮಿಜಿ: ನನ್ನ ಆರೋಗ್ಯದ ವಿಷಯ ಏನೆಂದು ಹೇಳಲಿ ಮಗು? ದಿನ ದಿನಕ್ಕೆ, ಈ ಶರೀರ ಕೆಲಸ ಮಾಡಲನರ್ಹವಾಗುತ್ತಿದೆ. ವಂಗಭೂಮಿಯಲ್ಲಿ ಹುಟ್ಟಿದ ದೇಹ. ಯಾವುದಾದರೊಂದು ರೋಗ ಯಾವಾಗಲೂ ಅದನ್ನು ಕಾಡುತ್ತಲೇ ಇರುತ್ತದೆ. ಶರೀರ ಪ್ರಕೃತಿ ಕೊಂಚವೂ ಚೆನ್ನಾಗಿಲ್ಲ, ನಾನಾವುದಾದರೂ ಕಷ್ಟವಾದ ಕೆಲಸ ಮಾಡಬೇಕಾದರೆ ಅದರ ಪ್ರಯಾಸವನ್ನು ಸಹಿಸಲಾಗುವುದಿಲ್ಲ. ಆದರೆ ಈ ದೇಹವಿರುವವರೆಗೂ ನಾನು ಕೆಲಸ ಮಾಡ್ತೀರುವೆ. ಕರ್ಮ ಪ್ರಪಂಚದಲ್ಲಿ ದುಡಿಯುತ್ತಲೇ ಸಾಯುವೆ.</p>
<p>ಶಿಷ್ಯ : ನೀವು ಕೊಂಚಕಾಲ ಕೆಲಸ ಮಾಡುವುದನ್ನು ಬಿಟ್ಟು ವಿಶ್ರಾಂತಿ ತೆಗೆದು ಕೊಂಡರೆ ಆರೋಗ್ಯ ಹೊಂದುವಿರಿ. ನಿಮ್ಮ ಬದುಕಿನಿಂದ ಜಗತ್ರಲಾಣವಾಗುವುದು.</p>
<p>ಸ್ವಾಮಿಜಿ: ನಾನು ಸುಮ್ಮನೆ ಮೌನದಲ್ಲಿ ಕುಳಿತಿರಲು ಸಾಧ್ಯವೇ ಮಗು? ಶ್ರೀರಾಮಕೃಷ್ಣರು ನಿತ್ಯಾಣವಾಗಲು ಎರಡು ಮೂರು ದಿನ ಮೊದಲು ಅವರು ಯಾರನ್ನು 'ಕಾಳಿ'' ಎನ್ನುತ್ತಿದ್ದರೋ ಆ ದೇವಿ ಈ ದೇಹ ಪ್ರವೇಶ ಮಾಡಿದಳು. ಆಕೆಯೇ ನನ್ನನ್ನು ಸುಮ್ಮನಿರಿಸದೆ, ನನ್ನ ಸ್ವಂತ ಆರೋಗ್ಯದ ಕಡೆ ಕೂಡ ಗಮನ ಕೊಡದಂತೆ ಅಲ್ಲಿ ಇಲ್ಲಿ ಎಲ್ಲೆಡೆಗೂ ನನ್ನನ್ನು ಕರೆದೊಯ್ದು ಕೆಲಸ ಮಾಡಿಸುತ್ತಿರುವಳು.</p>
<p>ಶಿಷ್ಯ : ನೀವು ಇದನ್ನು ರೂಪಕ ದೃಷ್ಟಿಯಿಂದ ಹೇಳುತ್ತಿದ್ದೀರೇನು?</p>
<p>ಸ್ವಾಮಿಾಜಿ: ಹಾಗಲ್ಲ. ಮಹಾ ಸಮಾಧಿಗೆ ಮೂರು ದಿನ ಮೊದಲು ಅವರು ನನ್ನನ್ನು ತಮ್ಮ ಪಕ್ಕಕ್ಕೆ ಕರೆದು ತಮ್ಮೆದುರು ಕುಳ್ಳಿರಲು ಹೇಳಿ ಎವೆಯಿಕ್ಕದೆ ನನ್ನನ್ನೇ ನೋಡುತ್ತಾ ಸಮಾಧಿಸ್ಥರಾದರು. ಆಗ ನಿಜವಾಗಿಯೂ ನನ್ನ ದೇಹದಲ್ಲಿ ವಿದ್ಯುತ್ ಪ್ರವಾಹ ಸಂಚರಿಸಿದಂತಾಯ್ತು. ಕೊಂಚ ಹೊತ್ತಿನಲ್ಲಿಯೇ ನನಗೂ ಬಾಹ್ಯಪ್ರಜ್ಞೆ ತಪ್ಪಿದಂತಾಗಿ ಸ್ಥಿರವಾಗಿ ಕುಳಿತುಕೊಂಡೆ. ಹಾಗೇ ಎಷ್ಟು ಹೊತ್ತು ಕುಳಿತಿದ್ದೆನೋ ನನಗೆ ಗೊತ್ತಿಲ್ಲ. ನನಗೆ ಪ್ರಜ್ಞೆ ಬಂದಾಗ ಶ್ರೀರಾಮಕೃಷ್ಣರು ಕಂಬನಿಗರೆಯುತ್ತಿದ್ದುದನ್ನು ಕಂಡೆ. ಕಾರಣವೇನೆಂದು ಪ್ರಶ್ನಿಸಿದಾಗ ಅವರು ವಾತ್ಸಲ್ಯದಿಂದ ಹೇಳಿದರು, "ಇಂದು ನಿನಗೆ ನನ್ನ ಸರ್ವಸ್ವವನ್ನೂ ದಾನ ಮಾಡಿದ್ದೇನೆ. ನಾನಿಂದು ಒಬ್ಬ ದರಿದ್ರ ಫಕೀರ ನೀನು ಹಿಂತಿರುಗುವ ಮುಂಚೆ ಈ ಶಕ್ತಿಯಿಂದ ಲೋಕಕ್ಕೆ ಮಹತ್ತಾದ ಉಪಕಾರವನ್ನು ಮಾಡಬೇಕು.” ಆ ಶಕ್ತಿಯೇ ಈಗ ನನ್ನನ್ನು ಈ ಕೆಲಸವನ್ನೆಲ್ಲಾ ಮಾಡಲು ಪ್ರೇರೇಪಿಸುತ್ತಿದೆ.</p>
<p>*<span class="en"> C.W, Vol. VII, P. 206</span></p>

<!-- 349-8/0207-->

<p>ಎಂದು ಅನುಭವವಾಗುತ್ತಿದೆ. ಈ ದೇಹ ಕೇವಲ ಸೋಮಾರಿತನಕ್ಕಾಗಿ ಹುಟ್ಟಿ ಬರಲಿಲ್ಲ. - ಈ ಮಾತನ್ನು ಕೇಳಿ ವಿಸ್ಮಯಪಟ್ಟ ಶಿಷ್ಯ ಯೋಚಿಸಿದ: 'ಸಾಧಾರಣ ಜನರು ಈ ವಿಷಯವನ್ನು ಹೇಗೆ ತೆಗೆದುಕೊಳ್ಳುವರೆಂಬುದು ಯಾರಿಗೆ ಗೊತ್ತು?' ಆ ಕೂಡಲೇ ಅವನು ವಿಚಾರವನ್ನು ಬದಲಾಯಿಸಿ ಕೇಳಿದ, “ಸ್ವಾಮಿಾಜಿ, ನೀವು ಪೂರ್ವ ಬಂಗಾಲವನ್ನು ಇಷ್ಟಪಟ್ಟಿರಾ?” - ಸ್ವಾಮಿಾಜಿ: ಒಟ್ಟಿನಲ್ಲಿ ಇಷ್ಟಪಟ್ಟೆ. ನಾನು ಹೋದಾಗ ಹೊಲದಲ್ಲಿ ಬೆಳೆಗಳು ಹಚ್ಚನೆ ಹಸುರಾಗಿದ್ದುವು, ಹವಾ ಕೂಡ ಚೆನ್ನಾಗಿತ್ತು. ಬೆಟ್ಟದ ಮೇಲಿನ ಪ್ರಕೃತಿ ಸೌಂದರ್ಯ ಮನೋಹರವಾಗಿದೆ. ಬ್ರಹ್ಮಪುತ್ರಾ ನದಿಯ ಕಣಿವೆಯು ಸೌಂದರ್ಯದಲ್ಲಿ ಅಸದೃಶವಾದುದು. ಪೂರ್ವ ಬಂಗಾಳದ ಜನರು ಇಲ್ಲಿಯ ಜನರಿಗಿಂತ ಹೆಚ್ಚು ದೃಢಕಾಯರು, ಉತ್ಸಾಹಿಗಳು. ಬಹುಶಃ ಅವರು ಮಿಾನು ಮಾಂಸ ತಿನ್ನುವುದರಿಂದ ಹಾಗಿದ್ದಿರಬಹುದು. ಅವರು ಹಿಡಿದ ಕೆಲಸವನ್ನು ಮಾಡೇ ತೀರುವರು. ಅವರು ಆಹಾರದಲ್ಲಿ ಹೆಚ್ಚು ಎಣ್ಣೆ ಮತ್ತು ಕೊಬ್ಬನ್ನು ಉಪಯೋಗಿಸುವರು. ಇದು ಒಳ್ಳೆಯದಲ್ಲ. ಎಣ್ಣೆ ಮತ್ತು ಕೊಬ್ಬನ್ನು ಹೆಚ್ಚಾಗಿ ಸೇವಿಸುವುದರಿಂದ ದೇಹ ಸ್ಕೂಲವಾಗುವುದು.</p>
<p>ಶಿಷ್ಯ : ಅವರಲ್ಲಿ ಧಾರ್ಮಿಕ ಪ್ರವೃತ್ತಿ ಹೇಗಿದೆ?</p>
<p>ಸ್ವಾಮಿಾಜಿ: ಧಾರ್ಮಿಕ ಭಾವನೆಗಳ ವಿಚಾರವಾಗಿ ಹೇಳಬೇಕೆಂದರೆ ಅಲ್ಲಿನ ಜನರು ತೀವ್ರವಾದ ಪೂರ್ವಾಚಾರಪ್ರಿಯರು. ಧರ್ಮದಲ್ಲಿ ಉದಾರ ಭಾವ ಹೋಗಿ ಅನೇಕರು ಮತಭ್ರಾಂತರಾಗಿರುವರು. ಒಮ್ಮೆ ಡಾಕ್ಕಾದಲ್ಲಿ ಮೋಹಿನಿಬಾಬುಗಳ ಮನೆಯಲ್ಲಿದ್ದಾಗ ಒಬ್ಬ ತರುಣನು ಒಂದು ಭಾವಚಿತ್ರವನ್ನು ತಂದು ಸ್ವಾಮಿ, ದಯವಿಟ್ಟು ಹೇಳಿ - ಈ ಚಿತ್ರದಲ್ಲಿರುವವನಾರು? ಅವನು ಅವತಾರಪುರುಷನೆ?' ಎಂದ. ನಾನು ನಯವಾಗಿ ನನಗೆ ಅವರ ವಿಷಯ ಏನೂ ಗೊತ್ತಿಲ್ಲವೆಂದು ಹೇಳಿದೆ. ಮೂರು ನಾಲ್ಕು ಬಾರಿ ಹೇಳಿದರೂ ಆ ಮನುಷ್ಯ ಪದೇ ಪದೇ ನನ್ನನ್ನು ಪ್ರಶ್ನಿಸುವುದನ್ನು ಬಿಡಲಿಲ್ಲ. ಕಡೆಗೊಮ್ಮೆ ವಿಧಿಯಿಲ್ಲದೆ ನಾನು ಹೇಳಿದೆ 'ಮಗು, ಇನ್ನು ಮುಂದೆ ಕೊಂಚ ಪುಷ್ಟಿಕರವಾದ ಆಹಾರವನ್ನು ತೆಗೆದುಕೊ, ನಿನ್ನ ಮೆದುಳು ನಂತರ ಬಲಿಷ್ಠವಾಗುವುದು. ಪುಷ್ಟಿಕರವಾದ ಆಹಾರದ ಅಭಾವದಿಂದ ನಿನ್ನ ಮದುಳು ಬತ್ತಿಹೋಗಿದೆ.' ಈ ಮಾತುಗಳಿಂದ ಆ ತರುಣ ಅಸಂತುಷ್ಟನಾಗಿರಬೇಕು. ಆದರೆ ನಾನೇನು ಮಾಡಲಿ? ನಾನೀರೀತಿ ಯುವಕರಿಗೆ ಹೇಳದಿದ್ದರೆ ಅವರು ಸ್ವಲ್ಪದರಲ್ಲೇ ಹುಚ್ಚರಾಗಿಬಿಡುವರು.</p>
<p>- ಶಿಷ್ಯ : ನಮ್ಮ ಪೂರ್ವ ಬಂಗಾಳದಲ್ಲಿ ಈಚೀಚೆಗೆ ಅನೇಕ ಅವತಾರಗಳು ತಲೆಯೆತ್ತಿಕೊಂಡಿವೆ.</p>
<p>ಸ್ವಾಮಾಜಿ: ಜನರು ತಮ್ಮ ಗುರುವನ್ನು ಅವತಾರಪುರುಷರೆಂದು ಕರೆಯಬಹುದು. ಅವರ ವಿಷಯದಲ್ಲಿ ಅವರಿಷ್ಟಬಂದ ಭಾವನೆ ಹೊಂದಿರಬಹುದು. ಆದರೆ ಎಲ್ಲೆಂದರಲ್ಲಿ, ಹೊತ್ತುಗೊತ್ತಿಲ್ಲದೆ ಭಗವಂತನ ಅವತಾರ ಆಗುವುದಿಲ್ಲ. ಡಾಕ್ಕಾದಲ್ಲೇ ಮೂರುನಾಲ್ಕು ಅವತಾರಗಳಿವೆ ಎಂದು ಕೇಳಿದೆ.</p>

<!-- 349-8/0208-->
<p>ಶಿಷ್ಯ : ಅಲ್ಲಿನ ಸ್ತ್ರೀಯರ ವಿಷಯದಲ್ಲಿ ನಿಮ್ಮ ಅಭಿಪ್ರಾಯವೇನು?</p>
<p>ಸ್ವಾಮಿಾಜಿ: ಸ್ತ್ರೀಯರು ಸಾಮಾನ್ಯವಾಗಿ ಎಲ್ಲಾ ಕಡೆಯೂ ಒಂದೇ ಬಗೆಯಾಗಿರುವರು. ಡಾಕ್ಕಾದಲ್ಲಿ ವೈಷ್ಣವಮತವು ಪ್ರಧಾನವಾಗಿರುವುದು ಕಂಡು ಬಂತು. ಹ-ರ ಹೆಂಡತಿ ಬಹಳ ಜಾಣೆಯಂತೆ ಕಾಣಿಸಿದಳು. ಬಹು ಎಚ್ಚರಿಕೆಯಿಂದ ಆಕೆ ನನ್ನ ಆಹಾರವನ್ನು ಸಿದ್ಧಪಡಿಸಿ ಕಳುಹಿಸುತ್ತಿದ್ದಳು.</p>
<p>ಶಿಷ್ಯ : ನೀವು ನಾಗಮಹಾಶಯರ ಸ್ಥಳಕ್ಕೆ ಹೋಗಿದ್ದೀರೆಂದು ಕೇಳಿದೆ.</p>
<p>ಸ್ಯಾಮಾಜಿ: ಹೌದು, ಅಷ್ಟು ದೂರ ಹೋದ ಮೇಲೆ ಅಂತಹ ಮಹಾಪುರುಷರ ಜನ್ಮಸ್ಥಳವನ್ನು ನೋಡದೆ ಬರುವುದುಂಟೆ ? ಅವರ ಹೆಂಡತಿ ತಾನೇ ಮಾಡಿದ್ದ ಅನೇಕ ರುಚಿಕರವಾದ ಪದಾರ್ಥಗಳಿಂದ ಊಟ ಮಾಡಿಸಿದರು. ಆ ಕುಟೀರವು ಶಾಂತಿಮಯವೂ ಏಕಾಂತವೂ ಸುಂದರವೂ ಆಗಿದೆ. ನಾನು ಅಲ್ಲಿಯ ಕೆರೆಯೊಂದರಲ್ಲಿ ಈಜಾಡಿದೆ. ನಂತರ ನಾನು ಎಂತಹ ಸುಖನಿದ್ರೆಯಲ್ಲಿ ಮುಳುಗಿದೆನೆಂದರೆ ನಾನು ಎದ್ದಾಗ ಮಧ್ಯಾಹ್ನ ಎರಡು ಗಂಟೆಯಾಗಿತ್ತು. ನನ್ನ ಜೀವಮಾನದಲ್ಲಿ ಗಾಢನಿದ್ರೆಯಲ್ಲಿ ಕಳೆದ ದಿನಗಳು ಅತಿ ವಿರಳ, ನಾಗಮಹಾಶಯರ ಮನೆಯಲ್ಲಿ ಮಲಗಿದ್ದ ದಿನವೂ ಆ ದಿನಗಳಲ್ಲೊಂದು. ನಿದ್ರೆಯಿಂದೆಚ್ಚೆತ್ತ ಮೇಲೆ ನನಗೆ ಪುಷ್ಕಳ ಭೋಜನವಾಯಿತು. ನಾಗಮಹಾಶಯರ ಪತ್ನಿ ನನಗೊಂದು ಬಟ್ಟೆಯನ್ನು ಕೊಟ್ಟರು. ಅದನ್ನು ತಲೆಗೆ ರುಮಾಲಿನಂತೆ ಸುತ್ತಿಕೊಂಡು ನಾನು ಡಾಕ್ಕಾಕ್ಕೆ ಹೊರಟೆ. ಅಲ್ಲಿ ನಾಗಮಹಾಶಯರ ಭಾವಚಿತ್ರವನ್ನು ಪೂಜಿಸುವರು. ಅವರ ಅವಶೇಷವನ್ನಿಟ್ಟಿರುವ ಸ್ಥಳವನ್ನು ಚೆನ್ನಾಗಿಟ್ಟಿರಬೇಕು. ಈಗ ಕೂಡ ಅದು ಸರಿಯಾಗಿಲ್ಲ.</p>
<p>ಶಿಷ್ಯ : ಆ ಭಾಗದ ಜನರು ನಾಗಮಹಾಶಯರನ್ನು ಅಷ್ಟೊಂದು ಗೌರವಿಸುವುದಿಲ್ಲ.</p>
<p>ಸ್ವಾಮಿಾಜಿ: ಸಾಧಾರಣ ಮನುಷ್ಯರು ಹೇಗೆ ತಾನೇ ಅಂತಹ ಮಹಾಪುರುಷನನ್ನು ಗೌರವಿಸುವರು? ಅವರ ಸಹವಾಸ ಹೊಂದಿದವರು ನಿಜವಾಗಿ ಧನ್ಯರು.</p>
<p>ಶಿಷ್ಯ : ನೀವು ಕಾಮಾಖ್ಯದಲ್ಲೇನು ನೋಡಿದಿರಿ?</p>
<p>ಸ್ವಾಮಿಾಜಿ: ಷಿಲ್ಲಾಂಗ್ ಬೆಟ್ಟಗಳು ಬಹು ಸುಂದರವಾಗಿವೆ. ನಾನು ಅಲ್ಲಿ ಅಸ್ಸಾಮಿನ ಮುಖ್ಯ ಕಮಿಷನರ್ ಆದ ಸರ್ ಹೆನ್ರಿ ಕಾಟನ್‌ರವರನ್ನು ಭೇಟಿ ಮಾಡಿದೆ. ಅವರು ನನ್ನನ್ನು ಕೇಳಿದರು: 'ಸ್ವಾಮಿಾಜಿ, ಯೂರೋಪ್, ಅಮೆರಿಕಾ ದೇಶಗಳ ಪ್ರವಾಸದ ನಂತರ ಈ ದೂರದ ಬೆಟ್ಟಗಳಲ್ಲೇನನ್ನು ನೋಡ ಬಂದಿರಿ?' ಸರ್ ಹೆನ್ರಿ ಕಾಟನ್‌ರಂತಹ ಒಳ್ಳೆಯ ಮತ್ತು ದಯಾದ್ರ್ರಹೃದಯಿಗಳು ಬಹಳ ಅಪರೂಪ. ನನ್ನ ಖಾಯಿಲೆಯ ವಿಚಾರ ಕೇಳಿ ಅವರು ಸೀನಿಯರ್ ಸರ್ಜನ್ನರನ್ನು ಕಳುಹಿಸಿದರು. ಬೆಳಿಗ್ಗೆ ಸಂಜೆ ಎರಡು ಹೊತ್ತೂ ನನ್ನ ಆರೋಗ್ಯವನ್ನು ವಿಚಾರಿಸುತ್ತಿದ್ದರು. ನನಗೆ ಅಲ್ಲಿ ಹೆಚ್ಚು ಭಾಷಣ ಮಾಡಲಾಗಲಿಲ್ಲ. ನನ್ನ ಆರೋಗ್ಯ ಕೆಟ್ಟಿತು. ದಾರಿಯಲ್ಲಿ ನಿತಾಯ್ ನನ್ನನ್ನು ಚೆನ್ನಾಗಿ ನೋಡಿಕೊಂಡರು.</p>
<p>ಶಿಷ್ಯ : ಆ ಭಾಗದಲ್ಲಿ ಧಾರ್ಮಿಕ ಭಾವನೆ ಹೇಗಿದೆ?</p>

<!-- 349-8/0209-->

<p>ಸ್ಯಾಮಾಜಿ: ಅದು ತಾಂತ್ರಿಕ ಪ್ರದೇಶ. 'ಹಂಕರದೇವ' ಎಂಬೊಬ್ಬನನ್ನು ಅವತಾರವೆಂದು ಪೂಜಿಸುವರೆಂದು ಕೇಳಿದೆ, ಆತನ ಪಂಥ ಬಹಳ ಹರಡಿದೆ ಎಂದು ಕೇಳಿದೆ. ನನಗೆ ಹಂಕರದೇವನೆಂಬುದು ಶಂಕರಾಚಾರ್ಯರ ಮತ್ತೊಂದು ರೂಪವೊ ಏನೊ ಎಂದು ವಿಚಾರಿಸಲಾಗಲಿಲ್ಲ. ಅವರು ಸಂನ್ಯಾಸಿಗಳಿರಬಹುದು – ಎಂದರೆ ತಾಂತ್ರಿಕ ಸಂನ್ಯಾಸಿಗಳು ಅಥವಾ ಶಂಕರ ಪಂಥದವರಾಗಿರಬಹುದು.</p>
<p>ಶಿಷ್ಯ : ಪೂರ್ವ ಬಂಗಾಳಿಗಳು ನಾಗಮಹಾಶಯರನ್ನು ಹೇಗೆ ಅರ್ಥಮಾಡಿ ಕೊಂಡಿಲ್ಲವೋ ಹಾಗೆಯೇ ನಿಮ್ಮನ್ನೂ ಅರಿತಿಲ್ಲ.</p>
<p>ಸ್ವಾಮಿಾಜಿ: ಅವರು ನನ್ನನ್ನು ಗೌರವಿಸಲಿ, ಬಿಡಲಿ, ಆ ಭಾಗದ ಜನರು ಇಲ್ಲಿನವರಿಗಿಂತ ಹೆಚ್ಚು ಉತ್ಸಾಹಿಗಳು, ಕಾರ್ಯಪಟುಗಳು, ಕಾಲ ಕ್ರಮೇಣ ಅವರು ಹೆಚ್ಚು ಮುಂದುವರಿಯುವರು. ಈ ವರ್ತಮಾನ ಕಾಲದಲ್ಲಿ ನಾವು ನಾಗರಿಕತೆ' ಎಂದು ಕರೆಯುವುದು ದೇಶದ ಆ ಭಾಗವನ್ನು ಇನ್ನೂ ಪೂರ್ತಿ ಒಳಹೊಕ್ಕಿಲ್ಲ. ಕ್ರಮೇಣ ಅದೂ ಆಗುತ್ತದೆ. ಎಲ್ಲಾ ಕಾಲದಲ್ಲಿಯೂ ರಾಜಧಾನಿಯಿಂದ ಹಳ್ಳಿಗಳಿಗೆ ಸಮಾಜ ಮರಾದೆಗಳು, ಶೈಲಿಗಳು ಹರಡುವುವು. ಪೂರ್ವ ಬಂಗಾಳದಲ್ಲಿಯೂ ಇದೇ ರೀತಿ ಯಾಗುತ್ತಿದೆ. ನಾಗಮಹಾಶಯರಂಥ ಮಹಾತ್ಮರಿಗೆ ಜನನವಿತ್ತ ದೇಶ ಧನ್ಯ. ಅದರ ಭವಿಷ್ಯವೂ ಆಶಾದಾಯಕವಾಗಿದೆ. ಆ ಮಹಾತ್ಮನ ಪ್ರತಿಭೆಯಿಂದ ಪೂರ್ವ ಬಂಗಾಲ ರಂಜಿಸುತ್ತಿದೆ. - ಶಿಷ್ಯ : ಆದರೆ ಸ್ವಾಮಿಜಿ, ಜನಸಾಮಾನ್ಯರಿಗೆ ಅವರು ಅಂತಹ ದೊಡ್ಡ ವ್ಯಕ್ತಿಯೆಂದು ತಿಳಿದೇ ಇರಲಿಲ್ಲ. ಅವರು ತಾವೇ ಜನರಿಂದ ಬಹುಮಟ್ಟಿಗೆ ದೂರವಾಗಿದ್ದರು.</p>
<p>ಸ್ವಾಮಾಜಿ: ಅಲ್ಲಿ ಅವರೆಲ್ಲಾ ನನ್ನ ಆಹಾರದ ವಿಚಾರವಾಗಿ ಎಷ್ಟೊಂದು ಗೊಂದಲವನ್ನೆಬ್ಬಿಸುತ್ತಿದ್ದರು. 'ನೀವೇಕೆ ಆ ಆಹಾರ ಸೇವಿಸುವಿರಿ? ಅವರ ಕೈಯಲ್ಲಿ ಏಕೆ ಊಟ ಮಾಡುವಿರಿ?' ಮುಂತಾಗಿ, ಅದಕ್ಕೆ ನಾನು ಉತ್ತರ ಕೊಡಬೇಕಾಗಿತ್ತು, 'ನಾನೊಬ್ಬ ಸಂನ್ಯಾಸಿ ಭಿಕ್ಷು, ಆಹಾರದ ವಿಷಯವಾಗಿ ನಾನೇಕೆ ಅಷ್ಟೊಂದು ಕಟ್ಟುನಿಟ್ಟನ್ನು ಅನುಸರಿಸಬೇಕಾಗಿದೆ?' ನಿಮ್ಮ ಧರ್ಮ ಶಾಸ್ತ್ರಗಳೇ ಹೇಳುವುದಿಲ್ಲವೆ ಮನೆ ಮನೆಗೂ ಹೋಗಿ ಭಿಕ್ಷೆ ಬೇಡಬೇಕು. ಚಂಡಾಲನ ಮನೆಗೂ ಹೋಗಿ ಭಿಕ್ಷೆ ಎತ್ತಬೇಕು' ಎಂದು? ಆದರೆ ಪ್ರಾರಂಭದಲ್ಲಿ ಧರ್ಮವನ್ನು ಗಾಢವಾಗಿ ಅರಿಯಬೇಕಾದರೆ, ಧರ್ಮಗ್ರಂಥಗಳಲ್ಲಿರುವ ಸತ್ಯವನ್ನು ನಮ್ಮ ಜೀವನದಲ್ಲಿ ತರಲು ಬಾಹ್ಯ ನಡವಳಿಕೆಗೂ ನಾವು ಹೆಚ್ಚು ಗಮನ ಕೊಡಬೇಕು. ನೀನು ಶ್ರೀರಾಮಕೃಷ್ಣರು ಹೇಳುತ್ತಿದ್ದುದನ್ನು, ಪಂಚಾಂಗವನ್ನು ಹಿಂಡಿ ನೀರು ಬರಿಸುವುದರ ವಿಚಾರವನ್ನು ಕೇಳಿಲ್ಲವೆ? ಬಾಹ್ಯರೂಪ, ನಡವಳಿಕೆಗಳು ಮನುಷ್ಯನ ಆಂತರ್ಯದಲ್ಲಿರುವ ಮಹಾಶಕ್ತಿಯು ವಿಕಾಸಗೊಳ್ಳಲು ಸಹಾಯ ಮಾತ್ರ. ಎಲ್ಲಾ ಧರ್ಮಗ್ರಂಥಗಳ ಉದ್ದೇಶವೂ ಮನುಷ್ಯನ ಆಂತರಿಕ ಶಕ್ತಿಯನ್ನು ಜಾಗೃತಗೊಳಿಸುವುದು ಮತ್ತು ತನ್ನ ನೈಜ ಸ್ವಭಾವವನ್ನು ಸಾಕ್ಷಾತ್ಕರಿಸಿಕೊಳ್ಳುವುದಾಗಿದೆ. ಈ ವಿಧಿ ನಿಷೇಧಗಳೆಲ್ಲಾ ಅದರ ಸಾಧನಾಮಾರ್ಗಗಳು, ನೀನು ನಿನ್ನ ಗುರಿಯನ್ನೇ ಮರೆತು ಈ ಉಪಕರಣಗಳಿಗಾಗಿ ಕಾದಾಡಿದರೆ ಅದರಿಂದೇನು ಪ್ರಯೋಜನ? ಶ್ರೀರಾಮಕೃಷ್ಣರು</p>

<!-- 349-8/0210-->
<p>ಈ ಸತ್ಯವನ್ನು ಪರಿಚಯ ಮಾಡಿಕೊಡಲು ಅವತರಿಸಿದರು. - ಸತ್ಯ ಸಾಕ್ಷಾತ್ಕಾರವೇ ಎಲ್ಲಕ್ಕಿಂತ ಮುಖ್ಯವಾದುದು. ನೀನು ಗಂಗಾನದಿಯಲ್ಲೇ ಸಾವಿರ ವರ್ಷ ಸ್ನಾನ ಮಾಡಿದರೂ, ದೀರ್ಘಕಾಲ ಸಸ್ಯಾಹಾರ ಸೇವಿಸಿದರೂ ಅದು ನಿನ್ನನ್ನು ಆತ್ಮವಿಕಾಸಕ್ಕೆ ಒಯ್ಯುವುದೆ? ಯಾವುದರಿಂದಲೂ ಏನೂ ಪ್ರಯೋಜನವಿಲ್ಲ. ಆದರೆ ಯಾರಾದರೂ ಈ ಬಾಹ್ಯಾಚರಣೆಗಳನ್ನಾಚರಿಸದೆ ಆತ್ಮಸಾಕ್ಷಾತ್ಕಾರ ಮಾಡಿಕೊಂಡಿದ್ದರೆ ಆ ಬಾಹ್ಯಾಚರಣೆಗಳನ್ನನುಸರಿಸದಿರುವ ಹಾದಿಯೇ ಶ್ರೇಷ್ಠ ಮಾರ್ಗ. ಆದರೆ ಬ್ರಹ್ಮಸಾಕ್ಷಾತ್ಕಾರವಾದ ಮೇಲೂ ಇತರರಿಗೆ ಮೇಲ್ಪಂಕ್ತಿಯಾಗಲೋಸುಗ ಕೊಂಚ ಬಾಹ್ಯವಿಧಿಗಳನ್ನನುಸರಿಸಬೇಕು. ಮುಖ್ಯವಾದುದೇನೆಂದರೆ ನೀನು ಮನಸ್ಸನ್ನು ಯಾವುದರ ಮೇಲಾದರೂ ಏಕಾಗ್ರ ಮಾಡಬೇಕು. ಅದು ಒಂದು ವಸ್ತುವಿನಲ್ಲಿ ಏಕಾಗ್ರತೆ ಪಡೆದರೆ ಅದರಿಂದ ಚಿತ್ತೈಕಾಗ್ರತೆ ಬರುವುದು. ಅದರ ಇತರ ಬದಲಾವಣೆಗಳೆಲ್ಲ ಮಾಯವಾಗಿ ಮನಸ್ಸು ಏಕಪ್ರಕಾರವಾಗಿ ಒಂದೇ ಕಡೆಗೆ ಹರಿಯುವುದು. ಅನೇಕರು ಸಂಪೂರ್ಣವಾಗಿ ಕೇವಲ ಬಾಹ್ಯರೂಪ, ಸಂಪ್ರದಾಯಗಳಲ್ಲೇ ಮಗ್ನರಾಗುವರು. ಅದರಿಂದ ತಮ್ಮ ಮನಸ್ಸನ್ನು ಆತ್ಮನ ಕಡೆ ತಿರುಗಿಸಲಸಮರ್ಥರಾಗುವರು. ನೀನು ಹಗಲು ರಾತ್ರಿ ಬರೀ ಉಪವಾಸ, ನಿಷೇಧಗಳ ಸಂಕುಚಿತ ಕಂದಾಚಾರಗಳಲ್ಲೇ ಮುಳುಗಿದ್ದರೆ ಆತ್ಮಪ್ರಕಾಶನಕ್ಕೆ ಅವಕಾಶವಿದೆ ? ಯಾರು ಆತ್ಮ ಸಾಕ್ಷಾತ್ಕಾರದಲ್ಲಿ ಹೆಚ್ಚು ಹೆಚ್ಚು ಮುಂದುವರಿದಿರುವರೋ ಅವರು ಈ ಬಾಹ್ಯರೂಪ ಆಚರಣೆಗಳನ್ನು ಅಷ್ಟು ಕಡಿಮೆ ಅವಲಂಬಿಸುವರು. ಶಂಕರಾಚಾರ್ಯರೂ ಹೇಳಿದ್ದಾರೆ, 'ಯಾರ ಮನಸ್ಸು ಯಾವಾಗಲೂ ಗುಣಾತೀತವಾಗಿದೆಯೋ ಅಂಥವನಿಗೆ ಈ ವಿಧಿ ನಿಷೇಧಗಳೆಲ್ಲಿವೆ?' ಆದ್ದರಿಂದ ಆತ್ಮಸಾಕ್ಷಾತ್ಕಾರವೇ ಪ್ರಧಾನವಾದುದು. ಅದೇ ನಿನ್ನ ಗುರಿ ಎಂದು ತಿಳಿ, ಪ್ರತಿಯೊಂದು ಭಿನ್ನ ಪಂಥವೂ ಸತ್ಯದ ಒಂದು ಪಥ, ನೀನು ಎಷ್ಟು ಮಟ್ಟಿಗೆ ತ್ಯಾಗಿಯಾಗಿರುವೆಯೊ ಅದೇ ನೀನು ಮುಂದುವರಿದಿರುವುದಕ್ಕೆ ನಿದರ್ಶನ. ಯಾರಲ್ಲಿ ನೀನು ಕಾಮಿನಿ ಕಾಂಚನಗಳಲ್ಲಿ ಆಸಕ್ತಿಯು ಸಾಕಷ್ಟು ಕಡಿಮೆಯಾಗಿರುವುದನ್ನು ನೋಡುವೆಯೊ, ಅವನು ಯಾವ ಪಂಗಡಕ್ಕೆ ಸೇರಿರಲಿ, ಅವನ ಆತ್ಮಶಕ್ತಿ ಜಾಗೃತವಾಗಿದೆ ಎಂದು ತಿಳಿ. ಅಂಥವನ ಆತ್ಮಸಾಕ್ಷಾತ್ಕಾರದ ಹೆಬ್ಬಾಗಿಲು ತೆರೆದಿದೆ. ಅದಕ್ಕೆ ಬದಲಾಗಿ ಸಾವಿರಾರು ಶಿಷ್ಟಾಚಾರ ಸಂಪ್ರದಾಯವನ್ನು ಅನುಸರಿಸಿಕೊಂಡು ಧರ್ಮಗ್ರಂಥಗಳನ್ನೇ ಬಾಯಲ್ಲಿ ಪಠಿಸುತ್ತಿದ್ದರೂ ತ್ಯಾಗವು ನಿನ್ನಲ್ಲಿ ಸುಳಿಯದಿದ್ದರೆ ನಿನ್ನ ಜೀವನ ನಿಷ್ಪಲವೆಂದು ತಿಳಿ, ಆತ್ಮಸಾಕ್ಷಾತ್ಕಾರಕ್ಕೆ ಮನಃಪೂರ್ವಕವಾಗಿ ಪ್ರಯತ್ನಿಸು. ನೀನು ಸಾಕಷ್ಟು ಧರ್ಮಗ್ರಂಥಗಳ ವ್ಯಾಸಂಗ ಮಾಡಿರುವೆ. ಈಗ ಹೇಳು ಅವುಗಳಿಂದೆಷ್ಟು ಪ್ರಯೋಜನವಾಗಿದೆಯೆಂದು? ಅನೇಕರು ಹಣದ ವಿಷಯವನ್ನೇ ಯೋಚಿಸುತ್ತಾ ಕೋಟ್ಯಾಧೀಶ್ವರರಾದರೆ ನೀನು ಧರ್ಮಗ್ರಂಥಗಳನ್ನೇ ಯೋಚಿಸುತ್ತಾ ಪಂಡಿತನಾಗಿರುವೆ. ಆದರೆ ಎರಡೂ ಬಂಧನಗಳೇ. ವಿದ್ಯೆ ಅವಿದ್ಯೆ, ಜ್ಞಾನ ಅಜ್ಞಾನ ಇತ್ಯಾದಿಗಳನ್ನು ಮಾರಿ ಮುಂದೆ ಹೋಗಿ ಅನಂತ ಜ್ಞಾನವನ್ನು ಪಡೆದುಕೊ.. - ಶಿಷ್ಯ : ನಿಮ್ಮ ಕೃಪೆಯಿಂದ ನಾನು ಎಲ್ಲವನ್ನೂ ಅರ್ಥಮಾಡಿಕೊಳ್ಳುವೆ. ಆದರೆ ನನ್ನ ಪೂರ್ವಾರ್ಜಿತ ಕರ್ಮವು ಈ ಬೋಧನೆಗಳನ್ನು ರಕ್ತಗತಮಾಡಿಕೊಳ್ಳಲು ಬಿಡುತ್ತಿಲ್ಲ.</p>

<!-- 349-8/0211-->

<p>ಸ್ವಾಮಿಾಜಿ: ನಿನ್ನ ಕರ್ಮ ಮುಂತಾದ ಮಾತನ್ನು ಆಚೆಗೆ ಬಿಸಾಡು. ನಿನ್ನ ಪೂರ್ವಾರ್ಜಿತ ಕರ್ಮದಿಂದ ನೀನು ಈ ಶರೀರವನ್ನು ಹೊಂದಿರುವುದು ನಿಜವಾದರೆ ಹೀನಕೆಲಸಗಳ ಪರಿಣಾಮವನ್ನು ಸತ್ಕಾರ್ಯಗಳ ಪುಣ್ಯದಿಂದ ತೊಡೆದುಹಾಕು, ನಿನ್ನ ಈ ದೇಹದಲ್ಲೇ ಜೀವನ್ಮುಕ್ತನಾಗಬಾರದೇಕೆ ? ಆತ್ಮಜ್ಞಾನ ನಿನ್ನ ಕೈಯಲ್ಲೇ ಇದೆ ಎಂದು ತಿಳಿ, ಯಥಾರ್ಥ ಜ್ಞಾನದಲ್ಲಿ ಕೆಲಸದ ಸಂಪರ್ಕವೇ ಇರುವುದಿಲ್ಲ. ಜೀವನ್ನು ಕರಾದ ಮೇಲೂ ಕೆಲಸ ಮಾಡುವವರು ಇತರರ ಕಲ್ಯಾಣಕ್ಕಾಗಿ ಮಾಡುವರು. ಅವರಲ್ಲಿ ಕರ್ಮ ಫಲಾಪೇಕ್ಷೆ ಇರುವುದಿಲ್ಲ. ಆಸೆಯ ಬೀಜಾಂಕುರ ಅವರಲ್ಲಿ ಕೊಂಚವೂ ಇರುವುದಿಲ್ಲ. ಖಂಡಿತವಾದ ಮಾತಿನಲ್ಲಿ ಹೇಳಬೇಕಾದರೆ ಗೃಹಸ್ಥ ಜೀವನದಲ್ಲಿದ್ದು ವಿಶ್ವ ಕಲ್ಯಾಣಕ್ಕೋಸ್ಕರವಾಗಿ ಕೆಲಸ ಮಾಡುವುದು ಖಂಡಿತ ಅಸಾಧ್ಯ. ಇಡೀ ಹಿಂದೂ ಧಾರ್ಮಿಕ ಗ್ರಂಥಗಳಲ್ಲೆಲ್ಲಾ ಈ ರೀತಿ ಇರುವುದು ಜನಕರಾಜನ ನಿದರ್ಶನ ಒಂದೇ ಒಂದು. ಈಗಿನ ಕಾಲದಲ್ಲಿ ನೀವೆಲ್ಲಾ ವರ್ಷವರ್ಷಕ್ಕೂ ಮಕ್ಕಳನ್ನು ಹೆರುತ್ತ ಜನಕರಾಜನಂತೆ ಸೋಗು ಹಾಕಲು ಪ್ರಯತ್ನಿಸುವಿರಿ. ಅವನಿಗಾದರೋ ದೇಹದ ಪ್ರಜ್ಞೆ ಕೂಡ ಇರಲಿಲ್ಲ..</p>
<p>ಶಿಷ್ಯ: ದಯವಿಟ್ಟು ನಾನೀ ಜನ್ಮದಲ್ಲೇ ಆತ್ಮಸಾಕ್ಷಾತ್ಕಾರ ಹೊಂದುವಂತೆ ಹರಸಿ.</p>
<p>ಸ್ಯಾಮಾಜಿ: ಭಯವೇನು ? ನಿನ್ನಲ್ಲಿ ನಿಜವಾಗಿ ಪ್ರಾಮಾಣಿಕತನವಿದ್ದಲ್ಲಿ ಖಂಡಿತವಾಗಿಯೂ ನೀನು ಈ ಜನ್ಮದಲ್ಲೇ ಹೊಂದುವೆ. ಆದರೆ ಮನುಷ್ಯ ಪ್ರಯತ್ನ ಆವಶ್ಯಕ. ಅದೇನೆಂದು ನಿನಗೆ ಗೊತ್ತೆ? 'ನಾನು ಖಂಡಿತ ಆತ್ಮಜ್ಞಾನ ಹೊಂದುವೆ. ಯಾವ ಅಡ್ಡಿ ಆತಂಕಗಳೇ ಬರಲಿ, ನಾನು ಅವುಗಳನ್ನೆಲ್ಲಾ ಜಯಿಸುವೆ' - ಇಂತಹ ಅಚಲ ನಿರ್ಧಾರವೇ ಪುರುಷಕಾರ, 'ನನ್ನ ತಂದೆ, ತಾಯಿ, ಅಣ್ಣ, ತಮ್ಮ, ಗೆಳೆಯ ಹೆಂಡತಿ, ಮಕ್ಕಳು, ಯಾರಿಗೆ ಏನಾದರೂ ಆಗಲಿ, ಅವರು ಬದುಕಲಿ, ಸಾಯಲಿ, ನನಗೆ ಆತ್ಮಸಾಕ್ಷಾತ್ಕಾರವಾಗುವವರೆಗೂ ನಾನು ಎಂದಿಗೂ ಹಿಂತಿರುಗುವುದಿಲ್ಲ. ಹೀಗೆ ಎಲ್ಲಾ ನಿಮಿತ್ಯಗಳನ್ನೂ ಒತ್ತಟ್ಟಿಗಿಟ್ಟು ಗುರಿ ಸೇರಬೇಕೆಂದು ಏಕಪ್ರಕಾರವಾದ ಅಚಲನಿರ್ಧಾರದಿಂದ ಹೊರಡುವುದೇ ಪುರುಷ ಪ್ರಯತ್ನ. ಇಲ್ಲದಿದ್ದಲ್ಲಿ ಕೇವಲ ಮೃಗಪಕ್ಷಿಗಳೂ ತಮ್ಮ ಹೊಟ್ಟೆಪಾಡಿಗೆ ಪರಿಶ್ರಮಪಡುವುವು. ನೀನು ಪ್ರಪಂಚದ ಸಾಮಾನ್ಯ ಜನರಂತೆ ಜೀವಿಸುತ್ತಾ, ಜನಸಾಮಾನ್ಯರ ಪ್ರವಾಹದಲ್ಲೇ ತೇಲುತ್ತಿದ್ದರೆ ನಿನಗೆ ಪುರುಷ ಪ್ರಯತ್ನವೆಲ್ಲಿದೆ? ಜನಸಾಮಾನ್ಯರು ಮೃತ್ಯುವಿನ ದವಡೆಗೆ ನುಗ್ಗುತ್ತಿದ್ದಾರೆ. ಯಾವುದರಿಂದಲೂ ಹಿಂತೆಗೆಯಬೇಡ, ಈ ಸುಖದುಃಖದಿಂದ ಕೂಡಿದ ಶರೀರ ಎಷ್ಟುದಿನ ಬಾಳುವುದು? ನಿನಗೆ ಈ ಮಾನವ ಶರೀರ ಲಭಿಸಿರುವಾಗ ನಿನ್ನ ಆತ್ಮನನ್ನು ಜಾಗೃತಗೊಳಿಸು. 'ನಾನು ನಿರ್ಭಯಾವಸ್ಥೆಯನ್ನು ಹೊಂದಿರುವೆ, ನಾನು ಆತ್ಮ, ನನ್ನ ಕೀಳು ಅಹಂಕಾರ ಶಾಶ್ವತವಾಗಿ ನಾಶಹೊಂದಿದೆ-' ಈ ಭಾವನೆಯಲ್ಲಿ ಪರಿಪೂರ್ಣನಾಗು. ನಂತರ ಎಲ್ಲಿಯವರೆವಿಗೆ ಈ ದೇಹವಿರುವುದೋ ಅಲ್ಲಿಯವರೆಗೂ ಇತರರಿಗೆ ಈ ನಿರ್ಭಯತೆಯ ಸಂದೇಶವನ್ನು ಸಾರು, 'ನೀನು ಅದೇ ಆಗಿರುವೆ, ಉತ್ತಿಷ್ಠತ ಜಾಗ್ರತ ಪ್ರಾಪ್ಯವರಾನ್ನಿ ಬೋಧತ ?' ಎದ್ದೇಳು ಎಚ್ಚರಗೊಳ್ಳು, ಗುರಿ ಮುಟ್ಟುವವರೆಗೂ ನಿಲ್ಲಬೇಡ. ನೀನಿದನ್ನು ಪಡೆಯಬಲ್ಲೆಯಾದರೆ ನೀನು ನಿಜವಾಗಿಯೂ ಸಮರ್ಥನಾದ ಪೂರ್ವ ಬಂಗಾಳಿ ಎಂದು ತಿಳಿಯುತ್ತೇನೆ.</p>

<!-- 349-8/0212-->
<p>ಅಧ್ಯಾಯ ೩೫ *</p>
<p>ಸ್ಥಳ : ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೧. ಪಿಲ್ಲಾಂಗ್ ಬೆಟ್ಟಗಳಿಂದ ಹಿಂತಿರುಗಿ ಬಂದಾಗಿನಿಂದ ಸ್ವಾಮಿಗಳ ದೇಹ ಸ್ಥಿತಿ ಅಷ್ಟು ಸಮರ್ಪಕವಾಗಿಲ್ಲ. ಅವರ ಪಾದಗಳು ಊದಿಕೊಂಡಿವೆ. ಅವರ ಗುರುಭಾಯಿಗಳಿಗೆ ಇದರಿಂದ ಬಹಳ ಕಳವಳವಾಗಿದೆ. ಸ್ವಾಮಿ ನಿರಂಜನಾನಂದರ ಸಲಹೆಯಂತೆ ಸ್ವಾಮಿಗಳು ಕವಿರಾಜರಿಂದ ಔಷಧಿ ಸೇವಿಸಲು ಒಪ್ಪಿದ್ದಾರೆ. ಮುಂದಿನ ಮಂಗಳವಾರದಿಂದ ಆ ವೈದ್ಯರು ಸಂಪೂರ್ಣ ನೀರು, ಉಪ್ಪನ್ನು ತ್ಯಜಿಸುವಂತೆ ತಿಳಿಸಿ ತಮ್ಮ ಚಿಕಿತ್ಸೆಯನ್ನು ಪ್ರಾರಂಭ ಮಾಡುವವರಿದ್ದಾರೆ. ಇಂದು ಶನಿವಾರ, ಶಿಷ್ಯ ಅವರನ್ನು ಕೇಳಿದ: ಸ್ವಾಮಿಾಜಿ, ಈದಿನಗಳಲ್ಲಿ ಬಿಸಿಲಿನ ತಾಪ ಬಹಳ ತೀಕ್ಷ್ಮವಾಗಿದೆ. ನೀವು ನೀರನ್ನು ಪದೇಪದೇ ಕುಡಿಯುತ್ತಿದ್ದೀರಿ. ಈ ಚಿಕಿತ್ಸೆಗಾಗಿ ನೀರು ಕುಡಿಯುವುದನ್ನು ಸಂಪೂರ್ಣ ನಿಲ್ಲಿಸುವುದೆಂದರೆ ನಿಮಗೆ ಸಹಿಸಲಶಕ್ಯವಾಗಬಹುದು.</p>
<p>ಸ್ವಾಮಿಾಜಿ: ಏನು ಹೇಳುತ್ತಿರುವೆ? ನಾನು ಆ ಚಿಕಿತ್ಸೆಯ ದಿನ ಬೆಳಿಗ್ಗೆ ನೀರನ್ನು ಮುಟ್ಟುವುದಿಲ್ಲೆಂದು ದೃಢ ಪ್ರತಿಜ್ಞೆಮಾಡುವೆ. ಅಂದಿನಿಂದ ಒಂದು ತೊಟ್ಟು ನೀರನ್ನೂ ನನ್ನ ಗಂಟಲಿನೊಳಕ್ಕೆ ಹೋಗಲು ಬಿಡುವುದಿಲ್ಲ. ಮೂರು ವಾರಗಳವರೆಗೂ ತೊಟ್ಟು ನೀರೂ ಗಂಟಲೊಳಕ್ಕೆ ಇಳಿಯಲಾರದು. ಈ ದೇಹ ಕೇವಲ ಮನಸ್ಸಿನ ಬಾಹ್ಯ ಹೊದಿಕೆ. ಮನಸ್ಸು ಆಜ್ಞಾಪಿಸಿದ್ದನ್ನೆಲ್ಲಾ ಅದು ನಡಸೇ ತೀರಬೇಕು. ಆದ್ದರಿಂದ ಯಾವ ಹೆದರಿಕೆಯೂ ಇಲ್ಲ. ನಿರಂಜನನ ವಿನಂತಿಯಂತೆ ಈ ಚಿಕಿತ್ಸೆಗೆ ಒಪ್ಪಿಕೊಂಡಿರುವೆ. ನನ್ನ ಗುರುಭಾಯಿಗಳ ಪ್ರಾರ್ಥನೆಗೆ ನಾನು ಹೇಗೆ ಉದಾಸೀನನಾಗಿರಲಿ?</p>
<p>ಈಗ ಹತ್ತು ಗಂಟೆಯ ಸಮಯ. ಸ್ವಾಮಿಗಳು ಹಸನ್ಮುಖದಿಂದ ಕಟ್ಟಲಿರುವ ಸ್ತ್ರೀಯರ ಮಠದ ವಿಚಾರವಾಗಿ ಮಾತೆತ್ತಿದರು: ಶ್ರೀ ಮಹಾಮಾತೆಯನ್ನೇ ಸ್ಫೂರ್ತಿಯ ಕೇಂದ್ರವಾಗಿಟ್ಟುಕೊಂಡು ಗಂಗಾನದಿಯ ಪೂರ್ವ ತೀರದಲ್ಲಿ ಒಂದು ಮಠವನ್ನು ಸ್ಥಾಪಿಸಬೇಕು. ಈ ಮಠ ದಲ್ಲಿ ಬ್ರಹ್ಮಚಾರಿಗಳು ಸಾಧುಗಳು ತರಪೇತು ಹೊಂದುವಂತೆಯೇ ಆ ಮಠದಲ್ಲಿಯೂ ಬ್ರಹ್ಮಚಾರಿಣಿಯರು, ಸಾಧಿಯರು ತರಪೇತಾಗುವರು.</p>
<p>ಶಿಷ್ಯ : ಸ್ವಾಮಿಜಿ, ಚರಿತ್ರೆ ನಮಗೆ ಪೂರ್ವಕಾಲದಲ್ಲಿ ಹೆಂಗಸರಿಗಾಗಿ ಯಾವ ಮಠವೂ ಇದ್ದಂತೆ ಹೇಳುವುದಿಲ್ಲ. ಬುದ್ಧನ ಕಾಲದಲ್ಲಿ ಮಾತ್ರ ಸ್ತ್ರೀಯರಿಗಾಗಿ ಮಠವಿದ್ದುದನ್ನು ಕೇಳಿರುವೆವು. ಆದರೆ ಕ್ರಮೇಣ ಅದರಿಂದ ಅನೇಕ ಭ್ರಷ್ಟಾಚರಣೆಗಳು ಹುಟ್ಟಿ ಸಮಗ್ರದೇಶವೆಲ್ಲಾ ದುಷ್ಕೃತ್ಯದಲ್ಲಿ ಮುಳುಗಿತು.</p>
<p>ಸ್ವಾಮಿಾಜಿ: ಅದೇಕೆ ಈ ದೇಶದಲ್ಲಿ ಸ್ತ್ರೀಪುರುಷರಲ್ಲಿ ಇಷ್ಟೊಂದು ಭೇದವಿದೆಯೋ ದೇವರೇ ಬಲ್ಲ. ವೇದಗಳು ಆತ್ಮವು ಸರ್ವ ಪ್ರಾಣಿಗಳಲ್ಲೂ ಏಕಪ್ರಕಾರವಾಗಿದೆ ಎಂದು ಸಾರುವುವು. ನೀವು ಯಾವಾಗಲೂ ಸ್ತ್ರೀಯರನ್ನು ದೂರುವಿರಿ. ಆದರೆ ಹೇಳಿ, ನೀವು</p>
<p>*<span class="en"> C.W, Vol. VII, P. 213</span></p>

<!-- 349-8/0213-->

<p>ಅವರ ಏಳಿಗೆಗಾಗಿ ಏನನ್ನು ಮಾಡಿರುವಿರಿ? ಸ್ಮತಿ ಮುಂತಾದುವುಗಳನ್ನು ಬರೆಯುವುದು, ಕಠಿಣವಾದ ನಿಯಮಗಳಿಂದ ಅವರನ್ನು ಬಂಧನಕ್ಕೀಡು ಮಾಡುವುದು, ಹೆಂಗಸರನ್ನು ಕೇವಲ ಮಕ್ಕಳನ್ನು ಹೆರುವ ಯಂತ್ರವನ್ನಾಗಿ ಗಂಡಸರು ಮಾರ್ಪಡಿಸಿದ್ದಾರೆ. ಜಗನ್ಮಾತೆಯ ಜೀವಂತ ಸ್ವರೂಪಿಣಿಯರಾದ ಹೆಂಗಸರನ್ನು ಉದ್ಧರಿಸಲು ಪ್ರಯತ್ನಿಸದಿದ್ದಲ್ಲಿ ನೀವು ಮುಂದುವರಿಯಲು ಬೇರಾವ ಹಾದಿಯೂ ಇಲ್ಲ.</p>
<p>ಶಿಷ್ಯ : ಹೆಂಗಸರು ಗಂಡಸರಿಗೆ ಬಂಧನ ಮತ್ತು ಪ್ರಲೋಭನಕಾರಿಗಳು. ತಮ್ಮ ಮೋಹದಿಂದ ಗಂಡಸರ ಜ್ಞಾನ ವೈರಾಗ್ಯವನ್ನು ಮುಚ್ಚುವರು. ಈ ಕಾರಣದಿಂದಲೇ ಧಾರ್ಮಿಕ ಗ್ರಂಥಗಳು ಭಕ್ತಿಜ್ಞಾನವನ್ನು ಅವರು ಹೊಂದಲು ಬಹಳ ಕಷ್ಟವೆಂದು ಹೇಳುವರು.</p>
<p>ಸ್ಯಾಮಾಜಿ: ನೀನಾವ ಧರ್ಮಗ್ರಂಥದಲ್ಲಿ ಸ್ತ್ರೀಯರು ಜ್ಞಾನ ಭಕ್ತಿಗೆ ಅನರ್ಹರೆಂದು ಓದಿರುವೆ? ದೇಶ ಅವನತಿಯಲ್ಲಿದ್ದಾಗ ಈ ಪುರೋಹಿತ ವರ್ಗದವರು ಇತರ ಜಾತಿಯವರು ವೇದಗಳನ್ನೊದಲು ಅನರ್ಹರೆಂದು ತೀರ್ಮಾನಿಸಿದಾಗಲೇ ಹೆಂಗಸರ ಹಕ್ಕುಬಾಧ್ಯತೆಯನ್ನು ಕಿತ್ತುಕೊಂಡರು. ಇಲ್ಲದಿದ್ದಲ್ಲಿ ವೇದ ಉಪನಿಷತ್ತುಗಳ ಕಾಲದಲ್ಲಿ ಮೈತ್ರೇಯೀ ಗಾರ್ಗಿ ಮತ್ತು ಇತರ ಸ್ಮೃತಪುಣ್ಯರಾದ ವ್ಯಕ್ತಿಗಳು ಬ್ರಹ್ಮಜ್ಞಾನದ ವಿಚಾರ ಚರ್ಚಿಸುತ್ತಿದ್ದುದರಿಂದ ಋಷಿಗಳ ಸ್ಥಳವನ್ನು ಕೂಡ ಆಕ್ರಮಿಸಿದ್ದಾರೆ. ವೇದಪಾರಂಗತರಾದ ಸಾವಿರ ಜನರಿದ್ದ ಸಭೆಯೊಂದರಲ್ಲಿ ಗಾರ್ಗಿ, ಬ್ರಹ್ಮನ ವಿಷಯದಲ್ಲಿ ಚರ್ಚೆ ನಡೆಯುತ್ತಿದ್ದಾಗ ಯಾಜ್ಞವಲ್ಕರನ್ನು ಧೈರ್ಯದಿಂದ ಪ್ರತಿಭಟಿಸಿದಳು. ಆಗ ಅಂತಹ ಆದರ್ಶ ಮಹಿಳೆಯರು ಆಧ್ಯಾತ್ಮಿಕ ಜ್ಞಾನಕ್ಕೆ ಯೋಗ್ಯರಾಗಿರುವಾಗ ಅದೇ ಹಕ್ಕುಬಾಧ್ಯತೆಗಳನ್ನು ಆಧುನಿಕ ಯುಗದ ಮಹಿಳೆಯರಿಗೆ ಏಕೆ ಕೊಡಬಾರದು? ಒಮ್ಮೆ ಯಾವುದು ನಡೆಯಿತೋ ಅದು ಈಗಲೂ ಆಗಬಹುದು. ಚರಿತ್ರೆ ಪುನರಾವೃತ್ತಿಯಾಗುತ್ತಲೇ ಇರುತ್ತದೆ. ಎಲ್ಲಾ ಜನಾಂಗಗಳೂ ಸ್ತ್ರೀಯರಿಗೆ ಯಥಾರ್ಥ ಗೌರವ ಕೊಡುವುದರ ಮೂಲಕ ಹೆಸರುವಾಸಿಯಾದುವು. ಯಾವ ದೇಶ ಅಥವಾ ಜನಾಂಗ ಸ್ತ್ರೀಯರಿಗೆ ಗೌರವ ಕೊಟ್ಟಿಲ್ಲವೊ ಅದು ಖಂಡಿತವಾಗಿ ಕೀರ್ತಿ ಪಡೆದಿಲ : ಮುಂದೆ ಪಡೆಯುವುದೂ ಇಲ್ಲ. ಜೀವಂತ ದೇವಿ ಸ್ವರೂಪಿಣಿಯರಾದ ಸ್ತ್ರೀಯರಿಗೆ ಗೌರವ ಕೊಡದಿರುವುದೇ ನಿಮ್ಮ ಜನಾಂಗ ಇಷ್ಟೊಂದು ಅಧೋಗತಿ ಗಿಳಿದಿರುವುದಕ್ಕೆ ಮುಖ್ಯ ಕಾರಣ. ಮನು ಹೇಳುತ್ತಾನೆ: “ಎಲ್ಲಿ ಸ್ತ್ರೀಯರನ್ನು ಪೂಜ್ಯ ದೃಷ್ಟಿಯಿಂದ ನೋಡುವರೋ ಅಲ್ಲಿ ದೇವತೆಗಳು ಸಂತುಷ್ಟರಾಗಿರುತ್ತಾರೆ, ಎಲ್ಲಿ ಅಗೌರವದಿಂದ ಕಾಣುವರೋ ಅಲ್ಲಿ ಅವರ ಕ್ರಿಯೆಗಳೆಲ್ಲ ವ್ಯರ್ಥ.' ಎಲ್ಲಿ ಹೆಂಗಸರಿಗೆ ತಕ್ಕ ಗೌರವವಿಲ್ಲವೊ ಎಲ್ಲಿ ಅವರು ದುಃಖಿಗಳೊ ಆ ದೇಶ ಅಥವಾ ಜನಾಂಗ ಖಂಡಿತವಾಗಿಯೂ ಏಳಿಗೆಗೆ ಬರುವುದಿಲ್ಲ. ಈ ಕಾರಣದಿಂದಲೇ ಮೊದಲು ಅವರನ್ನು ಎತ್ತಬೇಕು. ಆದರ್ಶವಾದ ಮಠವೊಂದು ಅವರಿಗಾಗಿ ಸ್ಥಾಪನೆಯಾಗಬೇಕು.</p>
<p>ಶಿಷ್ಯ : ಸ್ವಾಮಿಜಿ, ನೀವು ಮೊದಲು ಪಾಶ್ಚಾತ್ಯ ದೇಶಗಳಿಂದ ಇಲ್ಲಿಗೆ ಬಂದಾಗ ಸ್ಟಾರ್ ಥಿಯೇಟರಿನಲ್ಲಿ ಕೊಟ್ಟ ಉಪನ್ಯಾಸದಲ್ಲಿ ತಾಂತ್ರಿಕ ಸಾಧನೆಯನ್ನು ಕಟುವಾಗಿ</p>

<!-- 349-8/0214-->
<p>ಟೀಕಿಸಿದ್ದೀರಿ. ಈಗ ತಂತ್ರದಲ್ಲಿ ಹೇಳಿರುವ ಸ್ತ್ರೀಪೂಜೆಯನ್ನು ಸಮರ್ಥಿಸುತ್ತಿರುವಿರಿ. ಒಂದಕ್ಕೊಂದು ವಿರೋಧವಾಗಿ ಹೇಳುವಿರಲ್ಲ ?</p>
<p>ಸ್ವಾಮಿಜಿ: ಈಗಿನ ತಂತ್ರದಲ್ಲಿನ ವಾಮಾಚಾರದ ಪದ್ಧತಿಯ ಹೀನಾಚರಣೆ ಯನ್ನು ನಾನು ಖಂಡಿಸಿದೆ. ನಾನು ತಂತ್ರದಲ್ಲಿರುವ ನಿಜವಾದ ವಾಮಾಚಾರವನ್ನು, ಮಾತೃಪೂಜೆಯನ್ನು ಹಳಿಯಲಿಲ್ಲ. ತಂತ್ರದ ನಿಜವಾದ ಉದ್ದೇಶವೇನೆಂದರೆ ಸ್ತ್ರೀಯರನ್ನು ಜಗನ್ಮಾತೆಯ ಅಂಶವೆಂದು ಪೂಜಿಸುವುದು. ಬೌದ್ಧಧರ್ಮದ ಅವನತಿಯ ಕಾಲದಲ್ಲಿ ವಾಮಾಚಾರವೂ ಹೆಚ್ಚು ಭ್ರಷ್ಟವಾಯಿತು. ಆ ಭ್ರಷ್ಟತೆಯೇ ಇಂದಿಗೂ ಬೆಳದುಬಂದಿದೆ. ಈಗಲೂ ಹಿಂದೂದೇಶದ ತಾಂತ್ರಿಕ ಸಾಧನೆಯು ಅದೇ ಭಾವನೆಗಳಿಂದ ಆಚ್ಛಾದಿತವಾಗಿದೆ. ನಾನು ಆ ಭಯಂಕರ ನೀತಿಭ್ರಷ್ಟರ ಆಚರಣೆಗಳನ್ನು ಮಾತ್ರ ಬಹಿರಂಗವಾಗಿ ಖಂಡಿಸಿದೆ. ಈಗಲೂ ಖಂಡಿಸುವೆ. ಆದಿಶಕ್ತಿ ಜಗನ್ಮಾತೆಯ ಅಂಶರೂಪವಾದ ಸ್ತ್ರೀಯರ ಪೂಜೆಯನ್ನು ನಾನೆಂದೂ ದೂಷಿಸಿಲ್ಲ. ಅವರ ಬಾಹ್ಯರೂಪವು ಗಂಡಸರನ್ನು ಹುಚ್ಚರನ್ನಾಗಿ ಮಾಡಿರಬಹುದು. ಆದರೆ ಅವರ ಆಂತರಿಕ ವಿಕಾಸ, ಜ್ಞಾನ, ಭಕ್ತಿ, ವಿವೇಚನಾಜ್ಞಾನ, ವೈರಾಗ್ಯ ಮುಂತಾದುವು ಮಾನವರನ್ನು ಸರ್ವಜ್ಞನನ್ನಾಗಿ ಮಾಡಿ ಅನಂತ ಬ್ರಹ್ಮನನ್ನು ಅರಿಯುವಂತೆ ಮಾಡುತ್ತವೆ. 'ಶಕ್ತಿಯು ಸಂತುಷ್ಟಳಾದಾಗ ಪ್ರಸನ್ನಳಾಗಿ ಮಾನವನ ಬಂಧನ ವಿಮೋಚನೆಗೆ ಕಾರಣಳಾಗುವಳು.” ಪೂಜೆ ವ್ರತಗಳಿಂದ ಮಾತೆ ಪ್ರಸನ್ನಳಾಗದಿದ್ದಲ್ಲಿ ಬ್ರಹ್ಮವಿಷ್ಣುಗಳೂ ಕೂಡ ಆಕೆಯ ಹಿಡಿತದಿಂದ ತಪ್ಪಿಸಿಕೊಂಡು ಬಂಧನವಿಮುಕ್ತರಾಗಲು ಸಾಧ್ಯವಿಲ್ಲ. ಆದ್ದರಿಂದಲೇ ಈ ಗೃಹಲಕ್ಷ್ಮಿಯರನ್ನು ಪೂಜಿಸಲು, ಅವರಲ್ಲಿ ಬ್ರಹ್ಮನು ವಿಕಾಸಗೊಳ್ಳಲು, ನಾನು ಸ್ತ್ರೀಯರ ಮಠ ಸ್ಥಾಪಿಸುವೆನು.</p>
<p>- ಶಿಷ್ಯ : ಅದೊಂದು ಒಳ್ಳೆಯ ಭಾವನೆಯೇ ಸರಿ. ಆದರೆ ಅದಕ್ಕೆ ಸೇರಲು ನೀವು ಹೆಂಗಸರನ್ನೆಲ್ಲಿಂದ ತರುವಿರಿ? ಈ ಸಮಾಜದ ತೀವ್ರ ಕಟ್ಟುನಿಟ್ಟಿನಲ್ಲಿ ನಿಮ್ಮ ಮಠವನ್ನು ಸೇರಲು ತಮ್ಮ ಮನೆಯಿಂದ ಯಾರನ್ನು ತಾನೇ ಕಳುಹಿಸಲಿಚ್ಛಿಸುವರು. - ಸ್ವಾಮಿಜಿ: ಅದೇಕೆ ? ಈಗಲೂ ಶ್ರೀರಾಮಕೃಷ್ಣರ ಸ್ತ್ರೀ ಶಿಷ್ಯರಿದ್ದಾರೆ. ಅವರ ಸಹಾಯದಿಂದ ನಾನೇ ಮಠವನ್ನು ಸ್ಥಾಪಿಸುವೆ. ಶ್ರೀ ಶಾರದಾ ದೇವಿ ಅದರ ಕೇಂದ್ರ. ಶ್ರೀರಾಮಕೃಷ್ಣರ ಭಕ್ತರ ಹೆಂಡಿರು ಮಕ್ಕಳು ಅದರ ಪ್ರಥಮ ನಿವಾಸಿಗಳಾಗುವರು. ಏಕೆಂದರೆ ಅವರು ಬೇಗ ಇಂತಹ ಮಠದ ಉಪಯೋಗವನ್ನು ಗ್ರಹಿಸುವರು. ನಂತರ ಅವರ ಮೇಲ್ಪಂಕ್ತಿಯನ್ನನುಸರಿಸಿ ಅನೇಕ ಗೃಹಸ್ಥರು ಇಂತಹ ಒಳ್ಳೆಯ ಕೆಲಸಕ್ಕೆ ಸಹಾಯಮಾಡಲು ಮುಂದೆ ಬರುವರು.</p>
<p>ಶಿಷ್ಯ : ಶ್ರೀರಾಮಕೃಷ್ಣರ ಭಕ್ತರು ಖಂಡಿತವಾಗಿ ಇದಕ್ಕೆ ಸೇರುವರು. ಆದರೆ ಸಾಮಾನ್ಯ ಜನರು ಇದಕ್ಕೆ ಅಷ್ಟು ಸಹಾಯ ನೀಡುವರೆಂದು ನನಗೆ ಅನ್ನಿಸುವುದಿಲ್ಲ.</p>
<p>ಸ್ವಾಮಿಾಜಿ: ಈ ಜಗತ್ತಿನಲ್ಲಿ ತ್ಯಾಗವಿಲ್ಲದೆ ಯಾವ ಕೆಲಸವೂ ಸಾಧ್ಯವಿಲ್ಲ. ಅಷ್ಟೊಂದು ಚಿಕ್ಕ ಆಲದ ಬೀಜವನ್ನು ನೋಡಿದವರು ಅದು ಕ್ರಮೇಣ ಅಷ್ಟು ದೊಡ್ಡ ವೃಕ್ಷವಾಗಿ ಬೆಳೆಯುವುದೆಂದು ಊಹಿಸಬಲ್ಲರೆ? ಸದ್ಯಕ್ಕೆ ನಾನು ಮಠವನ್ನು ಹೀಗೆ</p>

<!-- 349-8/0215-->

<p>ಆರಂಭಿಸುವೆ, ಮುಂದೆ ಒಂದೆರಡು ಪೀಳಿಗೆಯ ನಂತರ ನೀನೇ ನೋಡುವೆ, ದೇಶದ ಜನರು ಅಂತಹ ಮಠದ ಬೆಲೆಯನ್ನರಿತು ಇದನ್ನು ಮೆಚ್ಚುವರು. ನನ್ನ ಸ್ತ್ರೀ ಶಿಷ್ಯರು ಈ ಕೆಲಸಕ್ಕಾಗಿ ತಮ್ಮ ತನುಮನವನ್ನು ಅರ್ಪಿಸುವರು. ನೀವು ಭಯ, ಹೇಡಿತನಗಳನ್ನು ಬಿಸಾಡಿ. ಈ ಪವಿತ್ರ ಕೆಲಸಕ್ಕೆ ಸಹಾಯಕರಾಗಿ, ಈ ಉಚ್ಚತಮ ಆದರ್ಶವನ್ನು ಎಲ್ಲರ ಮುಂದೆಯೂ ಎತ್ತಿ ಹಿಡಿಯಿರಿ. ನೋಡುತ್ತಿರು, ಅದು ಇಡೀ ದೇಶದ ಮೇಲೆ ತನ್ನ ಕಾಂತಿಯನ್ನು ಬೀರುವುದು.</p>
<p>ಶಿಷ್ಯ : ಸ್ವಾಮಿಾಜಿ, ದಯವಿಟ್ಟು ನೀವು ಈ ಸ್ತ್ರೀ ಮಠಕ್ಕಾಗಿ ಯಾವ ಯೋಜನೆಗಳನ್ನು ತಯಾರಿಸಿರುವಿರಿ ಎಂಬುದನ್ನು ಹೇಳಿ,</p>
<p>ಸ್ಯಾಮಾಜಿ: ಗಂಗಾನದಿಯ ಎದುರುಪಾರ್ಶ್ವದಲ್ಲಿ ಒಂದು ದೊಡ್ಡ ಪ್ರದೇಶವನ್ನು ಇದಕ್ಕಾಗಿ ಪಡೆಯಲಾಗುವುದು. ಅಲ್ಲಿ ಮದುವೆಯಾಗದ ಹುಡುಗಿಯರು ಅಥವಾ ಬ್ರಹ್ಮಚಾರಿಣಿಯರಾದ ವಿಧವೆಯರು ವಾಸಿಸುವರು. ನಿಷ್ಠರಾದ ಗೃಹಿಣಿಯರೂ ಆಗಾಗ್ಗೆ ಅಲ್ಲಿಗೆ ಬಂದಿರಲು ಅವಕಾಶವಿರುವುದು, ಗಂಡಸರಿಗೆ ಆ ಮಠದೊಡನೆ ಯಾವ ಸಂಪರ್ಕವೂ ಇರುವುದಿಲ್ಲ. ಮಠದ ಹಿರಿಯ ಸ್ವಾಮಿಗಳು ದೂರದಿಂದಲೇ ಜವಾಬ್ದಾರಿಯನ್ನು ನೋಡಿಕೊಳ್ಳುವರು. ಈ ಸ್ತ್ರೀ ಮಠಕ್ಕೆ ಸೇರಿದಂತೆ ಒಂದು ವಸತಿ ಶಾಲೆ ಇರುತ್ತದೆ - ಅದರಲ್ಲಿ ಧಾರ್ಮಿಕ ಗ್ರಂಥಗಳು, ಸಾಹಿತ್ಯ, ಸಂಸ್ಕೃತ, ವ್ಯಾಕರಣ, ಕೊಂಚ ಇಂಗ್ಲಿಷ್ ಭಾಷೆ ಕೂಡ ಕಲಿಸಲ್ಪಡುವುದು. ಹೊಲಿಗೆ, ಪಾಕಶಾಸ್ತ್ರ, ಗೃಹ ಕೆಲಸಗಳ ನಿಯಮ, ಮಕ್ಕಳ ಶಿಕ್ಷಣ ಮುಂತಾದ ಇತರ ವಿಷಯಗಳನ್ನು ಕಲಿಸುವರು. ಜಪ, ಧ್ಯಾನ, ಪೂಜೆ ಮುಂತಾದುವೂ ಈ ಬೋಧನೆಯ ಆವಶ್ಯಕವಾದ ಅಂಗವಾಗಿರುವುದು. ಯಾರು ಮನೆಮಠಗಳನ್ನೆಲ್ಲಾ ಬಿಟ್ಟುಬಂದು ಇಲ್ಲೇ ಚಿರಸ್ಥಾಯಿಯಾಗಿ ನಿಲ್ಲುವರೋ ಅವರಿಗೆ ಮಠವೇ ಅನ್ನ ವಸ್ತ್ರಗಳನ್ನೊದಗಿಸುವುದು. ಯಾರಿಗೆ ಹೀಗಿರಲಾಗುವುದಿಲ್ಲವೋ ಅವರು ಈ ಮಠದಲ್ಲೇ ಹಗಲಿನಲ್ಲಿ ವಿದ್ಯಾರ್ಥಿನಿಯರಂತೆ ಕಲಿಯಲು ಅವಕಾಶವಿರುತ್ತದೆ. ಮಠದ ಅಧ್ಯಕ್ಷಿಣಿಯ ಅನುಮತಿಯಿಂದ ಅಂತಹವರು ಆಗಾಗ್ಗೆ ಮಠದಲ್ಲೇ ಇರಲು ಅವಕಾಶ ಕಲ್ಪಿಸಲಾಗುವುದು. ಆಗ ಮಠದವರೇ ಅವರ ಖರ್ಚನ್ನು ನೋಡಿಕೊಳ್ಳುವರು. ಹಿರಿಯ ಬ್ರಹ್ಮಚಾರಿಣಿಯರು ಈ ವಿದ್ಯಾರ್ಥಿನಿಯರಿಗೆ ಬ್ರಹ್ಮಚಯ್ಯ ದೀಕ್ಷೆ ಕೊಡುವ ಹೊಣೆ ವಹಿಸುವರು. ಈ ಮಠದಲ್ಲಿ ೪-೫ ವರ್ಷ ಶಿಕ್ಷಣ ಪಡೆದ ತರುವಾಯ ಹುಡುಗಿಯರ ಪೋಷಕರು ಅವರ ಮದುವೆ ಮಾಡಬಹುದು. ಯೋಗ ಮತ್ತು ಆಧ್ಯಾತ್ಮಿಕ ಜೀವನವನ್ನು ಇಚ್ಚಿಸುವುದಾದರೆ ಅವರ ಪೋಷಕರ ಅನುಮತಿಯಿಂದ ಅವರು ಮಠದಲ್ಲೇ ಇದ್ದು ಆಜನ್ಮ ಬ್ರಹ್ಮಚಯ್ಯ ದೀಕ್ಷೆ ಪಡೆಯುವರು. ಕಾಲಕ್ರಮೇಣ ಈ ಅವಿವಾಹಿತ ಸಂನ್ಯಾಸಿನಿಯರೇ ಮುಂದೆ ಮಠದ ಬೋಧಕರು ಮತ್ತು ಅಧ್ಯಾಪಕರಾಗುವರು. ಪಟ್ಟಣ ಮತ್ತು ಹಳ್ಳಿಗಳಲ್ಲಿ ಅವರು ಕೇಂದ್ರಗಳನ್ನು ತೆರೆದು ಸ್ತ್ರೀ ವಿದ್ಯಾಭ್ಯಾಸ ಹರಡಲು ಪ್ರಯತ್ನಿಸುವರು. ಎಲ್ಲಿಯವರೆಗೆ ವಿದ್ಯಾರ್ಥಿನಿಯರು ಈ ಮಠದ ಸಹವಾಸದಲ್ಲಿರುವರೋ ಅಲ್ಲಿಯವರೆಗೂ ಅವರು ಮಠದ ಮೂಲತತ್ಯವಾದ ಬ್ರಹ್ಮಚರ್ಯವನ್ನು ಆಚರಿಸಬೇಕು.</p>

<!-- 349-8/0216-->
<p>ಮಠದ ವಿದ್ಯಾರ್ಥಿನಿಯರಿಗೆ ಆಧ್ಯಾತ್ಮಿಕತೆ, ತ್ಯಾಗ ಮತ್ತು ನಿಗ್ರಹ ಇವೇ ಧೈಯವಾಗಿರಬೇಕು. ಸೇವಾಧರ್ಮ ಅವರ ಜೀವನದ ವ್ರತವಾಗಿರಬೇಕು. ಇಂತಹ ಆದರ್ಶ ಧೈಯವಿರುವಾಗ ಯಾರು ತಾನೇ ಅದಕ್ಕೆ ಗೌರವ ಕೊಟ್ಟು ಶ್ರದ್ದೆ ಇಡುವುದಿಲ್ಲ ! ಈ ದೇಶದ ಸ್ತ್ರೀಯರ ಜೀವನ ಈ ರೀತಿ ರೂಪುಗೊಳ್ಳುವುದಾದರೆ ಸೀತೆ, ಸಾವಿತ್ರಿ, ಗಾರ್ಗಿಯರಂತಹ ಆದರ್ಶ ವ್ಯಕ್ತಿಗಳನ್ನು ಮತ್ತೊಮ್ಮೆ ನಮ್ಮ ದೇಶದಲ್ಲಿ ಕಾಣಬಹುದು. ಸಮಾಜದ ನಿಯಮಗಳು ಎಂತಹ ಸ್ಥಿತಿಗೆ ನಮ್ಮ ದೇಶದ ಹೆಂಗಸರನ್ನು ಇಳಿಸಿವೆ, ಎಷ್ಟರಮಟ್ಟಿಗೆ ಅವರನ್ನು ಜೀವಚ್ಛವಗಳನ್ನಾಗಿ ಜಡರನ್ನಾಗಿ ಮಾಡಿವೆ ಎಂಬುದು ನೀನು ಪಾಶ್ಚಾತ್ಯ ದೇಶಗಳಿಗೆ ಹೋದರೆ ಗೊತ್ತಾಗುವುದು. ಅವರ ಇಂತಹ ಶೋಚನೀಯಾವಸ್ಥೆಗೆ ನೀವೇ ಕಾರಣ. ಅವರನ್ನು ಪುನಃ ಮೇಲೆತ್ತುವುದೂ ನಿಮ್ಮನ್ನೇ ಅವಲಂಬಿಸಿದೆ. ಆದ್ದರಿಂದಲೇ ನಾನು ಹೇಳುವುದು - ಕಾರತತ್ಪರರಾಗಿ ಎಂದು. ವೇದ ಮುಂತಾದುವುಗಳನ್ನು ಗಿಣಿಪಾಠ ಮಾಡುವುದರಿಂದ ಏನಾಗುವುದು?</p>
<p>ಶಿಷ್ಯ : ಸ್ಯಾಮಾಜಿ, ಈ ಮಠದಲ್ಲಿ ತರಬೇತಾದ ಹುಡುಗಿಯರು ಮದುವೆಯಾದರೆ ಆದರ್ಶಶೀಲವತಿಯರೆಂದು ಹೇಗೆ ಗೊತ್ತಾಗುವುದು? ಈ ಮಠದಲ್ಲಿ ವಿದ್ಯಾವತಿ ಯಾದವರೆಲ್ಲ ಮದುವೆಯಾಗಕೂಡದೆಂಬ ನಿಯಮವನ್ನೇ ತಂದರೆ ಒಳ್ಳೆಯದಲ್ಲವೆ?</p>
<p>ಸ್ವಾಮಾಜಿ: ಅದನ್ನು ತಕ್ಷಣವೇ ಕಾರರೂಪಕ್ಕೆ ತರಲು ಸಾಧ್ಯವೆ? ಅವರಿಗೆ ಮೊದಲು ವಿದ್ಯಾಭ್ಯಾಸ ಕೊಟ್ಟು ಅವರ ಇಷ್ಟಕ್ಕೆ ಬಿಡಬೇಕು. ನಂತರ ಅವರು ತಮಗೆ ಸೂಕ ಕಂಡಂತೆ ಮಾಡಲಿ, ಮದುವೆಯಾಗಿ ಗ್ರಹಸ್ತರಾದಮೇಲೂ ಹೀಗೆ ಶಿಕ್ಷಣ ಹೊಂದಿದ ಹುಡುಗಿಯರು ತಮ್ಮ ಗಂಡಂದಿರನ್ನು ಈ ಉಚ್ಚತಮ ಆದರ್ಶದಿಂದ ಸ್ಫೂರ್ತಿನೀಡಿ ವೀರಮಾತೆಯರಾಗುವರು. ಆದರೆ ವಿದ್ಯಾರ್ಥಿನಿಯರ ಪೋಷಕರು ಅವರಿಗೆ ೧೫ ವರ್ಷಗಳಿಗೆ ಮುಂಚೆ ಮದುವೆ ಮಾಡುವ ಯೋಚನೆಯನ್ನೇ ಮಾಡಬಾರದು ಎಂಬ ನಿಯಮ ಮಾತ್ರ ಇದ್ದೇ ತೀರಬೇಕು.</p>
<p>ಶಿಷ್ಯ : ಆದರೆ ಅಂತಹ ವಿದ್ಯಾರ್ಥಿನಿಯರನ್ನು ಸಮಾಜ ಗೌರವದಿಂದ ನೋಡುವುದಿಲ್ಲ. ಯಾರೂ ಅವರನ್ನು ಮದುವೆಯಾಗಲಿಚ್ಛಿಸುವುದಿಲ್ಲ.</p>
<p>ಸ್ವಾಮಿಾಜಿ: ಅವರನ್ನೇಕೆ ಮದುವೆಯಾಗಲಿಚ್ಚಿಸುವುದಿಲ್ಲ ? ನೀನಿನ್ನೂ ಸಮಾಜದ ಪ್ರವೃತ್ತಿಯನ್ನೇ ಗ್ರಹಿಸಿಲ್ಲ. ವಿದ್ಯಾವಂತೆಯಾದ ಕುಶಲಿಯಾದ ಹುಡುಗಿಯರಿಗೆ ವರ ಸಿಗಲು ಖಂಡಿತ ಕಷ್ಟವಾಗುವುದಿಲ್ಲ. ಬಾಲ್ಯ ವಿವಾಹ ಪದ್ಧತಿ ಮುಂತಾದುವನ್ನು ಸಾರುತ್ತಿದ್ದ ಶಾಸ್ತ್ರಗಳನ್ನು ಸಮಾಜ ಈಗ ಖಂಡಿತ ಪಾಲಿಸುವುದಿಲ್ಲ. ಈಗಾಗಲೇ ನಿನಗಿದು ಕಾಣಿಸುತ್ತಿಲ್ಲವೆ?</p>
<p>ಶಿಷ್ಯ : ಆದರೆ ಖಂಡಿತವಾಗಿಯೂ ಪ್ರಾರಂಭದಲ್ಲಿ ಇವರಿಗೆ ತೀವ್ರ ವಿರೋಧ ಬರುವುದರಲ್ಲಿ ಸಂದೇಹವೇ ಇಲ್ಲ. ಈ ಸ್ವಾಮಿಾಜಿ: ಬರಲಿ? ಅದಕ್ಕೆ ಹೆದರಬೇಕಾದ ಆವಶ್ಯಕತೆಯೇನಿದೆ? ನೈತಿಕ ಧೈರ್ಯದಿಂದ ಪ್ರೇರೇಪಿತರಾಗಿ ಮಾಡುವ ಒಳ್ಳೆಯ ಕೆಲಸಕ್ಕೆ ಎಷ್ಟೇ ಅಡ್ಡಿ ಆತಂಕಗಳು ಬಂದರೂ ಅದು ಅವರ ನೈತಿಕ ಶಕ್ತಿಯನ್ನು ಮತ್ತಷ್ಟು ಜಾಗೃತಗೊಳಿಸುವುದು. ಯಾವುದು</p>

<!-- 349-8/0217-->

<p>ಯಾವ ಅಡ್ಡಿ ಆತಂಕಗಳಿಗೂ ವಿರೋಧಕ್ಕೂ ಸಿಗುವುದಿಲ್ಲವೋ ಅದು ಮಾನವನಿಗೆ ನೈತಿಕ ಮೃತ್ಯು. ಹೋರಾಟವೇ ಜೀವನದ ಚಿಹ್ನೆ.</p>
<p>ಶಿಷ್ಯ : ಹೌದು ಸ್ವಾಮಿಜಿ.</p>
<p>ಸ್ವಾಮಿಾಜಿ: ಪರಬ್ರಹ್ಮನ ಪರಾಕಾಷ್ಠೆಯಲ್ಲಿ ಲಿಂಗಭೇದವಿಲ್ಲ. ಕೇವಲ ಈ ಕಾರ್ಯಕಾರಣ ಸಂಬಂಧದ ಪ್ರಪಂಚದಲ್ಲಿ ನಾವದನ್ನು ನೋಡುವೆವು. ಮನಸ್ಸು ಅಂತರ್ಮುಖವಾದಷ್ಟೂ ಈ ಭೇದಭಾವನೆ ನಾಶವಾಗುವುದು. ಕಟ್ಟ ಕಡೆಗೆ ಯಾವಾಗ ಮನಸ್ಸು ಲಿಂಗಾತೀತವಾದ, ಅಭಿನ್ನವಾದ ಬ್ರಹ್ಮನಲ್ಲಿ ತನ್ಮಯವಾಗುವುದೋ ಆಗ ಈತ ಗಂಡಸು ಆಕೆ ಹೆಂಗಸು ಎಂಬ ಭಾವನೆಗಳಿಗೆ ಸ್ಥಳವೇ ಇರುವುದಿಲ್ಲ. ಶ್ರೀರಾಮಕೃಷ್ಣರ ಜೀವನದಲ್ಲಿ ಇದನ್ನು ಕಣ್ಣಾರೆ ಕಂಡಿರುವೆವು. ಪುರುಷನಾದವನು ಬ್ರಹ್ಮಜ್ಞಾನ ಪಡೆಯಬಲ್ಲವನಾದರೆ ಸ್ತ್ರೀಯು ಏಕೆ ಆ ಜ್ಞಾನ ಪಡೆಯಲಾಗದು? ಆದ್ದರಿಂದಲೇ ಸ್ತ್ರೀಯರಲ್ಲಿ ಓರ್ವಳು ಬ್ರಹ್ಮಜ್ಞಾನಿಯಾದರೂ ಆಕೆಯ ವ್ಯಕ್ತಿತ್ವದ ಪ್ರಭಾವದಿಂದ ಸಾವಿರಾರು ಮಂದಿ ಸ್ತ್ರೀಯರು ಸ್ಫೂರ್ತಿ ಹೊಂದಿ ಸತ್ಯವನ್ನರಿತು ಇಡೀ ದೇಶಕ್ಕೆ ಕಲ್ಯಾಣವಾಗಿ ಸಮಾಜವೂ ಭದ್ರವಾಗುವುದು. ಅರ್ಥವಾಯಿತೆ ?</p>
<p>ಶಿಷ್ಯ : ಸ್ವಾಮಿಾಜಿ, ನಿಮ್ಮ ಮಾತುಗಳಿಂದ ಇಂದು ನನ್ನ ಕಣ್ಣೆರೆದಂತಾಗಿದೆ. - ಸ್ವಾಮಿಜಿ: ಪೂರ್ತಿ ತೆರೆದಿಲ್ಲ. ಸಮಸ್ತವನ್ನೂ ಅರಿಯುವ ಆತ್ಮಜ್ಞಾನವನ್ನು ಎಂದು ಪಡೆಯುವೆಯೊ ಆಗ ನಿನಗೆ ಈ ಲಿಂಗಭಾವನೆ ಸಂಪೂರ್ಣವಾಗಿ ಅಳಿಸಿ ಹೋಗುವುದು. ಆಗ ಮಾತ್ರ ನೀನು ಎಲ್ಲಾ ಸ್ತ್ರೀಯರನ್ನೂ ಬ್ರಹ್ಮನ ಅವತಾರವೆಂದು ಭಾವಿಸಲು ಶಕ್ತನಾಗುವೆ. ಶ್ರೀರಾಮಕೃಷ್ಣರು ಹೇಗೆ ಪ್ರತಿಯೊಬ್ಬ ನಾರಿಯಲ್ಲೂ ಜಗನ್ಮಾತೆಯ ಅಂಶವನ್ನು, ಅವರು ಯಾವ ಜಾತಿಗೆ ಸೇರಿರಲಿ, ಎಂತಹ ಸ್ವಭಾವದವರೇ ಆಗಿರಲಿ, ಕಾಣುತ್ತಿದ್ದರೆಂಬುದನ್ನು ನಾವು ನೋಡಿದ್ದೇವೆ. ಇದನ್ನು ನೋಡಿರುವುದರಿಂದಲೇ ಇಷ್ಟೊಂದು ತೀವ್ರವಾಗಿ ನಿಮಗೆಲ್ಲಾ ಗ್ರಾಮ ಗ್ರಾಮಗಳಲ್ಲೂ ವಿದ್ಯಾರ್ಥಿನಿಯರಿಗೆ ಶಾಲೆಗಳನ್ನು ತೆರೆದು ಅವರನ್ನು ಉದ್ಧರಿಸಬೇಕೆಂದು ಹೇಳುವುದು, ಹೆಂಗಸರು ಮುಂದಕ್ಕೆ ಬಂದರೆ ಅವರ ಪುತ್ರರೂ ಅವರ ಸುಗುಣಗಳ ಪ್ರಭಾವದಿಂದ ದೇಶಕ್ಕೆ ಕೀರ್ತಿ ತರುವರು. ಆಗ ಸಂಸ್ಕೃತಿ ಜ್ಞಾನ ಶಕ್ತಿ ಭಕ್ತಿಗಳು ದೇಶಾದ್ಯಂತ ಅಭಿವೃದ್ಧಿಗೆ ಬರುವುವು.</p>
<p>- ಶಿಷ್ಯ : ವರ್ತಮಾನಕಾಲದ ಹೆಂಗಸರ ವಿದ್ಯಾಭ್ಯಾಸದಿಂದ ವಿರುದ್ಧ ಫಲಿತಾಂಶಗಳನ್ನು ನೋಡುತ್ತಿದ್ದೇವೆ. ಈ ಅಲ್ಪಸ್ವಲ್ಪ ವಿದ್ಯೆಯಿಂದಲೇ ಅವರು ಪಾಶ್ಚಾತ್ಯ ನಡವಳಿಕೆಯನ್ನು ಅನುಕರಿಸಲು ಹೊರಡುವರು. ಆದರೆ ಎಷ್ಟರಮಟ್ಟಿಗೆ ತ್ಯಾಗಬುದ್ದಿ, ಆತ್ಮನಿಗ್ರಹ, ಬ್ರಹ್ಮಚರ್ಯ, ತಪಸ್ಸು ಮುಂತಾದ ಗುಣಗಳು ಇವರಿಗೆ ಬರುವುದೂ ನೋಡಬೇಕು.</p>
<p>ಸ್ವಾಮಿಜಿ: ಪ್ರಾರಂಭದಲ್ಲಿ ಅಂತಹ ದೋಷಗಳು ಅನಿವಾಯ್ಯ. ದೇಶದಲ್ಲಿ ಯಾವಾಗ ಒಂದು ಹೊಸ ಭಾವನೆಯನ್ನು ಪ್ರಚಾರಮಾಡಲು ಹೊರಡುವಿರೋ ಕೆಲವರು ಅದನ್ನು ಗ್ರಹಿಸಲಾರದೆ ವಿರೋಧ ಮಾರ್ಗ ಅನುಸರಿಸುವರು. ಆದರೆ ಇಡೀ ಸಮಾಜಕ್ಕೆ</p>

<!-- 349-8/0218-->
<p>ಅದರಿಂದ ಆಗುವ ಬಾಧಕವೇನು? ದೇಶದಲ್ಲಿ ಈಗ ಕೊಂಚ ಪ್ರಚಾರದಲ್ಲಿರುವ ಸ್ತ್ರೀ ವಿದ್ಯಾಭ್ಯಾಸದ ಮೂಲಕರ್ತರು ನಿಸ್ಸಂಶಯವಾಗಿ ಉದಾರ ಹೃದಯರು. ಆದರೆ ನಿಜಕ್ಕೂ ಯಾವ ಶಿಕ್ಷಣ ಅಥವಾ ಸಂಸ್ಕೃತಿಯೇ ಆಗಲಿ ಅದಕ್ಕೆ ಆಧಾತ್ಮಿಕ ತಳಹದಿ ಇಲ್ಲದೆ ಸ್ಥಾಪಿತವಾದಲ್ಲಿ ಏನಾದರೊಂದು ಕುಂದು ಅಲ್ಲಿ ಪ್ರವೇಶಿಸಿಯೇ ತೀರುವುದು. ಈಗಿನ ಸ್ತ್ರೀ ವಿದ್ಯಾಭ್ಯಾಸದಲ್ಲಿ ಧರ್ಮವೇ ಅದರ ಕೇಂದ್ರವಾಗಿರಬೇಕು. ಧಾರ್ಮಿಕ ಶಿಕ್ಷಣ, ಶೀಲ ನಿರ್ಮಾಣ, ಬ್ರಹ್ಮಚರ್ಯ ವ್ರತಾಚರಣೆ ಇವುಗಳಿಗೂ ಗೌರವ ಕೊಡಬೇಕು. ಇದುವರೆಗೆ ಇಂಡಿಯಾದಲ್ಲಿ ಸ್ತ್ರೀ ವಿದ್ಯಾಭ್ಯಾಸದಲ್ಲಿ ಧರ್ಮವು ಆನುಷಂಗಿಕವಾಗಿರುವುದರಿಂದ ಇತರ ಕುಂದುಕೊರತೆಗಳಿಗೆ ಕಾರಣವಾಗಿದೆ. ಆದರೆ ಇದರಲ್ಲಿ ಹೆಂಗಸರ ತಪ್ಪೇನೂ ಇಲ್ಲ. ಬ್ರಹ್ಮಚಾರಿಣಿಯರಿಲ್ಲದೆ ಈ ಸ್ತ್ರೀ ವಿದ್ಯಾಭ್ಯಾಸ ಆರಂಭಿಸಿದುದರಿಂದ ಈ ಸುಧಾರಕರು ಈ ರೀತಿ ಎಡವಿದ್ದಾರೆ. ಯಾವ ಒಳ್ಳೆಯ ಕಾರ್ಯ ಪ್ರವರ್ತಕರೇ ಆಗಲಿ ತಾವಿಚ್ಛಿಸಿದ ಕೆಲಸಕ್ಕೆ ಪ್ರಾರಂಭಿಸುವ ಮೊದಲು ಕಠಿಣ ತಪಶ್ಚರ್ಯೆಯಿಂದ ಆತ್ಮಜ್ಞಾನವನ್ನು ಹೊಂದಿರಬೇಕು. ಇಲ್ಲದಿದ್ದಲ್ಲಿ ಅವರ ಕೆಲಸಗಳಲ್ಲಿ ಕುಂದು ಇದ್ದೇ ತೀರುವುದು.</p>
<p>ಶಿಷ್ಯ : ಹೌದು ಸ್ವಾಮಿಜಿ, ಅನೇಕ ವಿದ್ಯಾವತಿಯರಾದ ಮಹಿಳೆಯರು ಕೇವಲ ಕಾದಂಬರಿ ಮುಂತಾದ ಪುಸ್ತಕಗಳನ್ನೋದುತ್ತಾ ಕಾಲಹರಣ ಮಾಡುತ್ತಿದ್ದಾರಂತೆ. ಆದರೆ ಪೂರ್ವ ಬಂಗಾಳದಲ್ಲಿ ವಿದ್ಯಾಭ್ಯಾಸದಿಂದ ಅವರೇನು ತಮ್ಮ ಧಾರ್ಮಿಕತೆ ಅನುಸರಿಸುವುದನ್ನು ಬಿಟ್ಟಿಲ್ಲ. ಈ ಭಾಗದಲ್ಲಿ ಹೇಗಿದೆ? - ಸ್ವಾಮಿಜಿ: ಎಲ್ಲಾ ದೇಶದ ಜನಾಂಗಗಳೂ ಒಳ್ಳೆಯದು ಮತ್ತು ಕೆಟ್ಟುದು ಎರಡನ್ನೂ ಹೊಂದಿರುವುವು. ನಮ್ಮ ಜೀವಮಾನದಲ್ಲಿ ನಾವು ಒಳ್ಳೆಯ ಕೆಲಸವನ್ನು ಮಾಡಬೇಕು; ಇತರರಿಗೆ ಮಾದರಿಯಾಗಬೇಕು. ಇದೇ ನಮ್ಮ ಕರ್ತವ್ಯ. ಬರೀ ದೋಷಾರೋಪಣೆಯಿಂದ ಯಾವ ಕಾರ್ಯವೂ ಸಾಗುವುದಿಲ್ಲ. ಜನರನ್ನು ಅದು ಕೇವಲ ಹಿಮ್ಮೆಟ್ಟುವಂತೆ ಮಾಡುವುದು. ಯಾರು ಏನು ಬೇಕಾದರೂ ಹೇಳಿಕೊಳ್ಳಲಿ, ಅದಕ್ಕೆ ಪ್ರತಿ ಹೇಳಬೇಡ. ಈ ಮಾಯಾ ಪ್ರಪಂಚದಲ್ಲಿ ನೀನಾವ ಕೆಲಸವನ್ನೇ ಪ್ರಾರಂಭಿಸು ಅದರಲ್ಲಿ ಯಾವುದಾದರೊಂದು ದೋಷ ಇದ್ದೆ ಇರುವುದು. 'ಸರ್ವಾರಂಭಾ ಹಿ ದೊಷೇಣ ಧೂಮೇನಾಗ್ತಿರಿವಾವೃತಾಃ' ಬೆಂಕಿಯಲ್ಲಿ ಹೊಗೆ ಇರುವಂತೆ ಎಲ್ಲಾ ಕೆಲಸಗಳಲ್ಲೂ ದೋಷಗಳಿರುವುವು. ಯಾವ ಬೆಂಕಿಯಲ್ಲೇ ಆಗಲಿ ಹೊಗೆ ಬರುವ ಸಂಭವವಿದೆ. ಆದರೆ ಅದಕ್ಕಾಗಿ ನೀನು ಕೈಕಟ್ಟಿ ಕುಳಿತುಕೊಳ್ಳುವೆಯೇನು? ನಿನ್ನ ಕೈಲಾದಷ್ಟೂ ನೀನು ಸತ್ಕಾರ್ಯನಿರತನಾಗು.</p>
<p>ಶಿಷ್ಯ : ಈ ಸತ್ಕಾರ ಯಾವುದು?</p>
<p>ಸ್ವಾಮಿಾಜಿ: ಯಾವುದು ಬ್ರಹ್ಮನ ವಿಕಾಸಕ್ಕೆ ನೆರವಾಗುವುದೋ ಅದು ಸತ್ಕಾರ್ಯ. ಯಾವ ಕೆಲಸವನ್ನೇ ಆಗಲಿ ಪ್ರತ್ಯಕ್ಷವಾಗಿ ಅಲ್ಲದಿದ್ದರೆ ಪರೋಕ್ಷ ವಾಗಿಯಾದರೂ ಆತ್ಮನ ವಿಕಾಸಕ್ಕೆ ಸಹಾಯವಾಗುವಂತೆ ಮಾಡಬಹುದು. ಋಷಿಗಳು ಸಾರಿರುವ ಮಾರ್ಗವನ್ನನುಸರಿಸಿದರೆ ಆತ್ಮಜ್ಞಾನವು ಶೀಘ್ರವಾಗಿ ವಿಕಾಸಗೊಳ್ಳುವುದು. ಇಲ್ಲದಿದ್ದಲ್ಲಿ ಧಾರ್ಮಿಕ ಗ್ರಂಥಕರ್ತರು ಯಾವುದನ್ನು ತಪ್ಪೆಂದು ನಿರೂಪಿಸಿರುವರೊ ಅವುಗಳನ್ನು</p>

<!-- 349-8/0219-->

<p>ಮಾಡುವುದು ಆತ್ಮದ ಬಂಧನಕ್ಕೆ ಕಾರಣವಾಗುತ್ತದೆ. ಅನೇಕ ವೇಳೆ ಈ ಮಾಯಾಬಂಧನಗಳಲ್ಲಿಯೂ ಜೀವನಿಗೆ ಮುಕ್ತಿ ಕೊನೆಗೆ ಸಿಕ್ಕೇಸಿಗುವುದು. ಏಕೆಂದರೆ ಜೀವನದ ಸತ್ಯಭಾವವೇ ಆತ್ಮ. ಯಾರಾದರೂ ತಮ್ಮ ಸ್ವಭಾವವನ್ನು ಬಿಡಲು ಸಾಧ್ಯವೆ? ನಿನ್ನ ನೆರಳಿನೊಡನೆ ನೀನು ಸಾವಿರ ವರ್ಷ ಯುದ್ಧ ಮಾಡಿದರೆ ತಾನೇ ಅದನ್ನು ಓಡಿಸಬಲ್ಲೆಯಾ ? – ಅದು ಯಾವಾಗಲೂ ನಿನ್ನೊಡನಿದ್ದೇ ತೀರುವುದು.</p>
<p>ಶಿಷ್ಯ : ಆದರೆ ಸ್ವಾಮೀಜಿ, ಶಂಕರಾಚಾರ್ಯರ ಪ್ರಕಾರ ಕರ್ಮವು ಜ್ಞಾನಕ್ಕೆ ವಿರೋಧ. ಜ್ಞಾನ ಮತ್ತು ಕರ್ಮದ ಮಿಲನವನ್ನು ಅವರು ಅನೇಕ ರೀತಿ ಖಂಡಿಸಿದ್ದಾರೆ. ಜ್ಞಾನವಿಕಾಸಕ್ಕೆ ಕರ್ಮ ಹೇಗೆ ಸಹಕಾರಿಯಾಗುವುದು?</p>
<p>ಸ್ವಾಮಾಜಿ: ಶಂಕರರು ಹಾಗೆ ಹೇಳಿದ ಮೇಲೆ, ಪುನಃ, ಕರ್ಮವು ಜ್ಞಾನದ ಆವಿರ್ಭಾವನೆಗೆ ಪರೋಕ್ಷವಾಗಿ ಸಹಾಯಕಾರಿಯಾಗುವುದು, ಮನಸ್ಸನ್ನು ಪರಿಶುದ್ಧಗೊಳಿಸಲು ಸಹಾಯ ಮಾಡುವುದು ಎಂದು ವಿವರಿಸಿದ್ದಾರೆ. ಆದರೆ ಅತೀಂದ್ರಿಯ ಜ್ಞಾನದಲ್ಲಿ ಕರ್ಮದ ಸಂಪರ್ಕವು ಲೇಶಮಾತ್ರವೂ ಇರುವುದಿಲ್ಲ ಎಂದು ಅವರು ಹೇಳಿರುವುದಕ್ಕೆ ನಾನು ಪ್ರತಿ ಹೇಳುವುದಿಲ್ಲ. ಎಲ್ಲಿಯವರೆಗೆ ಮನುಷ್ಯನು ತಾನು ಮಾಡುತ್ತಿರುವ ಕರ್ಮದ ಕರ್ತವು ನಾನೇ ಎಂಬ ಮತ್ತು ಆ ಕರ್ಮಫಲ ತನ್ನದು ಎಂಬ ಪ್ರಜ್ಞೆ ಇರುತ್ತದೋ ಅಲ್ಲಿಯವರೆಗೂ ಅವನು ಸುಮ್ಮನೆ ಸೋಮಾರಿಯಾಗಿ ಕೆಲಸಮಾಡದೆ ಇರಲು ಸಾಧ್ಯವಿಲ್ಲ. ಮಾನವ ಸ್ವಭಾವದಲ್ಲಿ ಕರ್ಮವು ರಕ್ತಗತವಾಗಿದೆ. ಆದ್ದರಿಂದ ಆತ್ಮವಿಕಾಸಕ್ಕೆ ಸಹಕಾರಿಯಾದ ಸತ್ಕಾರ್ಯಗಳನ್ನು ನೀವೇಕೆ ಮಾಡಕೂಡದು? ಕೇವಲ ದೃಷ್ಟಿಯಿಂದ ನೋಡಿದರೆ ಎಲ್ಲಾ ಕರ್ಮವೂ ಅಜ್ಞಾನದ ಫಲವೆಂಬುದು ನಿಶ್ಚಯ. ಆದರೆ ಕಾರ್ಯಕಾರಣ ಸಂಬಂಧವಿರುವವರೆಗೆ ಅದರಿಂದ ಬಹಳ ಉಪಯೋಗವಿದೆ. ನೀನು ಆತ್ಮಸಾಕ್ಷಾತ್ಕಾರ ಮಾಡಿಕೊಂಡಾಗ ಕೆಲಸ ಮಾಡುವುದು ಮಾಡದೆ ಇರುವುದು ಎರಡೂ ನಿನ್ನ ಅಂಕೆಯಲ್ಲಿರುವುದು. ಆ ಅವಸ್ಥೆಯಲ್ಲಿ ನೀನು ಏನು ಮಾಡಿದರೂ ಅದು ಸತ್ಕಾರ್ಯವೇ ಆಗಿರುತ್ತದೆ, ಜೀವ ಜಗತ್ತಿಗೆ ಕಲ್ಯಾಣಕಾರಿಯಾಗುತ್ತದೆ. ಬ್ರಹ್ಮದ ಆವಿರ್ಭಾವನೆಯಾದ ಮೇಲೆ ನೀನು ಉಸಿರಾಡುವುದೂ ಕೂಡ ಜೀವರಿಗೆ ಒಳ್ಳೆಯದಾಗುವುದಕ್ಕೆ, ನಂತರ ನೀನು ಪ್ರಜ್ಞಾಪೂರ್ವಕವಾಗಿ ಯೋಜನೆಗಳ ಮೂಲಕ ಕೆಲಸಮಾಡಬೇಕಾದ ಪ್ರಮೇಯವೇ ಇರುವುದಿಲ್ಲ - ನಿನಗೆ ಅರ್ಥವಾಗುತ್ತಿದೆಯೆ? - ಶಿಷ್ಯ : ಆಗುತ್ತಿದೆ. ಇದು ವೇದಾಂತ ದೃಷ್ಟಿಯಿಂದ ಕರ್ಮ, ಜ್ಞಾನಗಳ ಸಮನ್ವಯದ ಸುಂದರವಾದ ಉಪಸಂಹಾರ.</p>
<p>ಈ ವೇಳೆಗೆ ಊಟದ ಗಂಟೆ ಹೊಡೆಯಿತು. ಶಿಷ್ಯನು ಅದಕ್ಕೆ ಹೋಗುವ ಮುನ್ನ ಕೈಜೋಡಿಸಿ ಪ್ರಾರ್ಥಿಸಿದ: 'ಸ್ವಾಮಿಾಜಿ, ನಾನು ಈ ಜನ್ಮದಲ್ಲೇ ಬ್ರಹ್ಮಜ್ಞಾನ ಪಡೆಯು ವಂತಾಗಲೆಂದು ನನ್ನನ್ನು ಆಶೀರ್ವದಿಸಿ.” ಸ್ವಾಮಿಗಳು ತಮ್ಮ ಹಸ್ತವನ್ನು ಶಿಷ್ಯನ ಮಸ್ತಕದ ಮೇಲಿರಿಸಿ ಏನೂ ಭಯಪಡದಿರು ಮಗು, ನೀನು ಇತರ ಪ್ರಾಪಂಚಿಕ ಮನುಷ್ಯರಂತಲ್ಲ - ಗೃಹಸ್ಥರಂತೆಯೂ ಅಲ್ಲ, ಪೂರ್ತಿ ಸಂನ್ಯಾಸಿಯಂತೆಯೂ ಅಲ್ಲ - ಹೊಸವರ್ಗದವನು' ಎಂದು ಹೇಳಿದರು.</p>

<!-- 349-8/0220-->
<p>ಅಧ್ಯಾಯ ೩೬ *</p>
<p>ಸ್ಥಳ : ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೧. ಸ್ವಾಮೀಜಿಯವರ ಆರೋಗ್ಯ ಚೆನ್ನಾಗಿಲ್ಲ. ಸ್ವಾಮಿ ನಿರಂಜನಾನಂದರ ಒತ್ತಾಯದ ಪ್ರಾರ್ಥನೆಯಿಂದ ಆರೇಳು ದಿನಗಳಿಂದಲೂ ಕವಿರಾಜರ ಔಷಧಿಯನ್ನು ಸ್ವಾಮಿಗಳು ಸೇವಿಸುತ್ತಿದ್ದಾರೆ. ಈ ಚಿಕಿತ್ಸೆಯ ಪ್ರಕಾರ ನೀರು ಕುಡಿಯುವುದು ಪೂರ್ಣ ನಿಷಿದ್ಧ. ಹಾಲು ಕುಡಿದೇ ಅವರ ಬಾಯಾರಿಕೆ ಇಂಗಬೇಕು.</p>
<p>ಶಿಷ್ಯನು ಮಠಕ್ಕೆ ಇಂದು ಬಹುಬೇಗ ಬೆಳಿಗ್ಗೆ ಹೊತ್ತಿಗೆ ಮುಂಚೆ ಬಂದಿದ್ದ. ಅವನನ್ನು ನೋಡಿ ಸ್ವಾಮಿಗಳು ಪ್ರೇಮದಿಂದ “ ಓ ನೀನು ಬಂದಿರುವೆಯಾ ? ಒಳ್ಳೆಯದಾಯಿತು. ನಾನು ನಿನ್ನನ್ನೇ ಕುರಿತು ಆಲೋಚಿಸುತ್ತಿದ್ದೆ.”</p>
<p>ಶಿಷ್ಯ : ಸುಮಾರು ಆರೇಳು ದಿನಗಳಿಂದಲೂ ನೀವು ಹಾಲು ಮಾತ್ರ ಸೇವಿಸುತ್ತಿರುವಿರೆಂದು ಕೇಳಿದೆ.</p>
<p>ಸ್ವಾಮಿಾಜಿ: ಹೌದು, ನಿರಂಜನನ ತೀವ್ರ ಒತ್ತಾಯದಿಂದ ನಾನೀ ಚಿಕಿತ್ಸೆಗೆ ಒಪ್ಪಬೇಕಾಯಿತು. ನಾನು ಅವರ ಪ್ರಾರ್ಥನೆಗೆ ಕಿವಿಗೊಡದಿರಲಾರೆ.</p>
<p>ಶಿಷ್ಯ : ನೀವು ನೀರನ್ನು ಬಹಳ ಸಾರಿ ಕುಡಿಯುತ್ತಿದ್ದೀರಲ್ಲ, ನೀವು ಹೇಗೆ ಈಗ ಅದನ್ನು ಸಂಪೂರ್ಣ ಬಿಡಲು ಸಾಧ್ಯವಾಯಿತು?</p>
<p>ಸ್ವಾಮಿಾಜಿ : ನನಗೆ ಯಾವಾಗ ಈ ಚಿಕಿತ್ಸೆಯಿಂದ ನೀರು ಕುಡಿಯುವುದನ್ನು ಸಂಪೂರ್ಣ ಬಿಡಬೇಕೆಂದು ಗೊತ್ತಾಯಿತೋ ಆಗಲೇ ದೃಢ ಮನಸ್ಸಿನಿಂದ ಕುಡಿಯಬಾರದು ಎಂದು ನಿರ್ಧರಿಸಿದೆ. ಈಗ ನೀರನ್ನು ಕುಡಿಯಬೇಕೆಂಬ ಯೋಚನೆ ಒಮ್ಮೆಯೂ ಮನಸ್ಸಿಗೆ ಬರುವುದಿಲ್ಲ.</p>
<p>ಶಿಷ್ಯ : ಈ ಚಿಕಿತ್ಸೆಯಿಂದ ನಿಮಗೆ ಗುಣವಾಗುತ್ತಿರಬೇಕಲ್ಲವೇ?</p>
<p>ಸ್ವಾಮಿಜಿ : ನಾನರಿಯೆ; ಕೇವಲ ನನ್ನ ಗುರುಭಾಯಿಗಳ ಅಪ್ಪಣೆಯನ್ನು ನಾನು ಪಾಲಿಸುತ್ತಿದ್ದೇನೆ.</p>
<p>ಶಿಷ್ಯ : ಈ ವೈದ್ಯರು ಪ್ರಯೋಗಿಸುವ ಔಷಧಿಗಳು ನಮ್ಮ ದೇಹ ಪ್ರಕೃತಿಗೆ ಚೆನ್ನಾಗಿ ಒಗ್ಗುವುವೆಂದು ನಾನು ಕೇಳಿದ್ದೇನೆ.</p>
<p>ಸ್ವಾಮಿಾಜಿ : ಇದರಲ್ಲಿ ನನ್ನ ಭಾವನೆ ಏನೆಂದರೆ, ಕೇವಲ ಪ್ರವೀಣನಾದ ವೈದ್ಯನ ಕೈಯಲ್ಲಿ ಸತ್ತಾದರೂ ಸಾಯಬಹುದು. ಎಲ್ಲೋ ಕೆಲವು ರೋಗಗಳನ್ನು ವಾಸಿಮಾಡಿರುವ ಒಬ್ಬ ಪ್ರಾಪಂಚಿಕ ವ್ಯಕ್ತಿಯ ಕೈಯಲ್ಲಿ ರೋಗ ವಾಸಿಯಾಗುವುದನ್ನು ನಿರೀಕ್ಷಿಸುವುದಕ್ಕಿಂತ ಒಬ್ಬ ನಿಷ್ಣಾತ ವೈದ್ಯನ ಕೈಯಲ್ಲಿ ಸಾಯುವುದೇ ಮೇಲು.</p>
<p>*<span class="en"> C.W, Vol. VII, P. 222</span></p>

<!-- 349-8/0221-->

<p>ಸ್ವಾಮಿಾಜಿ ಕೆಲವು ಭಕ್ಷಗಳನ್ನು ತಯಾರಿಸಿದ್ದರು. ಅದರಲ್ಲಿ ಒಂದು ಶಾವಿಗೆಯಿಂದ ಮಾಡಿದ್ದಾಗಿತ್ತು. ಅದನ್ನು ತಿಂದ ಶಿಷ್ಯನು ಅದೇನೆಂದು ಕೇಳಿದಾಗ ಅವು ನಾನು ಲಂಡನ್ನಿನಿಂದ ತಂದ ಕೆಲವು ಒಣಗಿಸಿದ ಎರೆ ಹುಳುಗಳು'' ಎಂದರು. ಎಲ್ಲರೂ ನಗತೊಡಗಿದರು. ಶಿಷ್ಯ ಕಕ್ಕಾಬಿಕ್ಕಿಯಾದ, ಸ್ವಾಮಿಾಜಿ ಅಷ್ಟು ಮಿತಾಹಾರಿಯಾಗಿ ಕಡಿಮೆ ನಿದ್ದೆ ಮಾಡುತ್ತಿದ್ದರೂ ಕೂಡ ಬಹಳ ಚಟುವಟಿಕೆಯಿಂದಿದ್ದಾರೆ. ಕೆಲವು ದಿನಗಳ ಹಿಂದೆ ಒಂದು ಹೊಸ ಎನ್‌ಸೈಕ್ಲೋಪೀಡಿಯಾ ಸಂಪುಟಗಳನ್ನು ಮಠಕ್ಕೆ ತರಿಸಿದ್ದರು. ಹೊಳೆಯುತ್ತಿದ್ದ ಆ ಪುಸ್ತಕಗಳನ್ನು ನೋಡಿ ಶಿಷ್ಯ ಇಡೀ ಜೀವನವೆಲ್ಲ ಓದಿದರೂ ಈ ಸಂಪುಟಗಳು ಮುಗಿಯುವ ಮಟ್ಟಿಗೆ ಕಾಣೆ'' ಎಂದು ಸ್ವಾಮೀಜಿಗೆ ಹೇಳಿದ. ಅವನಿಗೆ ಸ್ವಾಮೀಜಿ ಅಷ್ಟು ಹೊತ್ತಿಗಾಗಲೇ ಹತ್ತು ಸ೦ಪುಟಗಳನ್ನು ಮುಗಿಸಿ ಹನ್ನೊಂದನೆಯದನ್ನಾಗಲೇ ಓದಲು ಪ್ರಾರಂಭಿಸಿದ್ದಾರೆಂದು ಗೊತ್ತಿರಲಿಲ್ಲ.</p>
<p>ಸ್ವಾಮಿಾಜಿ: ನೀನು ಏನು ಹೇಳುವೆ? ಈ ಹತ್ತು ಸಂಪುಟಗಳಲ್ಲಿ ಯಾವುದನ್ನು ಬೇಕಾದರೂ ಕೇಳು. ನಾನೆಲ್ಲಕ್ಕೂ ಉತ್ತರ ಹೇಳುವೆ.</p>
<p>ಶಿಷ್ಯ : (ಆಶ್ಚರ್ಯದಿಂದ) ನೀವು ಈ ಪುಸ್ತಕಗಳನ್ನೆಲ್ಲಾ ಓದಿರುವಿರಾ? ಸ್ವಾಮಿಾಜಿ: ಮತ್ತೆ, ಇಲ್ಲದಿದ್ದಲ್ಲಿ ನಿನಗೇಕೆ ಪ್ರಶ್ನೆ ಕೇಳೆಂದು ಹೇಳುತ್ತಿದ್ದೆ ?</p>
<p>ಶಿಷ್ಯನು ಕೇಳಿದ್ದಕ್ಕೆಲ್ಲ ಸ್ವಾಮಿಜಿ ಉತ್ತರ ಹೇಳಿದ್ದಲ್ಲದೆ ಆ ಸಂಪುಟಗಳಲ್ಲಿ ಆರಿಸಿದ ಕೆಲವು ಕ್ಲಿಷ್ಟ ಶೈಲಿಯಲ್ಲಿದ್ದ ಅನೇಕ ವಿಷಯಗಳನ್ನೂ ಬಾಯಿಪಾಠದಂತೆ ಹೇಳಿದರು. ಅವಾಕ್ಕಾದ ಶಿಷ್ಯನು ಪುಸ್ತಕಗಳನ್ನು ಒತ್ತಟ್ಟಿಗಿಟ್ಟು ಹೇಳಿದ: ಇದು ಖಂಡಿತ ಮಾನುಷ ಶಕ್ತಿ ಅಲ್ಲ. - ಸ್ವಾಮಿಜಿ: ಗೊತ್ತಾಯಿತೇ ತೀವ್ರ ಬ್ರಹ್ಮಚರ್ಯಾಭ್ಯಾಸದಿಂದ ವಿದ್ಯೆಯನ್ನೆಲ್ಲಾ ಬಹು ಸ್ವಲ್ಪ ಕಾಲದಲ್ಲೇ ಕಲಿತು ಪೂರ್ಣಜ್ಞಾನ ಪಡೆಯಬಹುದು ಎಂದು. ಒಮ್ಮೆ ಓದಿದ ಅಥವಾ ಯಾರಿಂದಲಾದರೂ ಒಮ್ಮೆ ಕೇಳಿದುದನ್ನು ಮರೆಯದೆ ಇರುವಂಥಾ ಜ್ಞಾಪಕಶಕ್ತಿ ಅದರಿಂದ ಬರುವುದು. ನಮ್ಮ ದೇಶದಲ್ಲಿ ಬ್ರಹ್ಮಚರ್ಯದ ಅಭಾವವಿರುವುದರಿಂದಲೇ ಈ ದೇಶ ಇಷ್ಟೊಂದು ಅಧೋಗತಿಗಿಳಿದಿದೆ.</p>
<p>ಶಿಷ್ಯ : ನೀವೇನು ಬೇಕಾದರೂ ಹೇಳಿ, ಇಂತಹ ಅತಿಮಾನುಷ ಶಕ್ತಿ ಕೇವಲ ಬ್ರಹ್ಮಚರ್ಯಾಭ್ಯಾಸ ಮಾಡಿದ ಮಾತ್ರದಿಂದ ಬರುವ ಫಲವಲ್ಲ. ಬೇರೇನೂ ಇದ್ದೇ ಇರಬೇಕು. ಸ್ವಾಮಿಾಜಿ ಇದಕ್ಕೆ ಉತ್ತರವನ್ನೇನೂ ಕೊಡಲಿಲ್ಲ.</p>
<p>ನಂತರ ಸ್ವಾಮಿಜಿ ಎಲ್ಲ ಬಗೆಯ ತತ್ಯಗಳಲ್ಲೂ ಇರುವ ಬಗೆಬಗೆಯ ಕಷ್ಟಗಳನ್ನು ಅದರ ಪರಿಣಾಮಗಳನ್ನು ಕುರಿತು ದೀರ್ಘವಾಗಿ, ಉಜ್ವಲವಾಗಿ, ಚರ್ಚಿಸಿದರು. ಸಂಭಾಷಣೆಯಾಗುತ್ತಿರುವಾಗ ಸ್ವಾಮಿ ಬ್ರಹ್ಮಾನಂದರು ಆ ಕೊಠಡಿಗೆ ಪ್ರವೇಶಿಸಿ ಶಿಷ್ಯನಿಗೆ ಹೇಳಿದರು; ''ನೀನೊಳ್ಳೆ ಹುಡುಗನಯ್ಯ !ಸ್ವಾಮಿಜಿಗೆ ಮೈಸರಿಯಿಲ್ಲ. ಏನಾದರೂ ತಮಾಷೆಯಾಗಿ ಮಾತನಾಡಿ ಅವರನ್ನು ನಗಿಸುವುದನ್ನು ಬಿಟ್ಟು ಅತ್ಯಂತ</p>

<!-- 349-8/0222-->
<p>ಕಠಿಣವಾದ ಈ ವಿಷಯಗಳನ್ನು ಎಡೆಬಿಡದೆ ಅಷ್ಟು ಹೊತ್ತಿನಿಂದಲೂ ಮಾತಾಡುವಂತೆ ಮಾಡಿರುವೆ.” ಶಿಷ್ಯನಿಗೆ ನಾಚಿಕೆಯಾಯಿತು. ಆದರೆ ಸ್ವಾಮಿಾಜಿ ಸ್ವಾಮಿ ಬ್ರಹ್ಮಾನಂದರಿಗೆ, 'ನಿನ್ನ ಕವಿರಾಜರ ಚಿಕಿತ್ಸೆಯನ್ನು ಬದಿಗಿಡು. ಇವರೆಲ್ಲಾ ನನ್ನ ಮಕ್ಕಳು. ಇವರಿಗೆ ಬೋಧಿಸುವುದರಿಂದ ಈ ದೇಹ ಬಿದ್ದು ಹೋಗುವ ಹಾಗಿದ್ದರೆ ಹೋಗಲಿ. ಅದಕ್ಕೆ ನಾನು ಸ್ವಲ್ಪವೂ ಬೆಲೆಕೊಡುವುದಿಲ್ಲ' ಎಂದರು.</p>
<p>ನಂತರ ಏನೇನೋ ಲೋಕಾಭಿರಾಮವಾಗಿ ಮಾತನಾಡುತ್ತಿದ್ದೆವು. ನಂತರ ಬಂಗಾಳಿ ಸಾಹಿತಿ ಭರತ ಚಂದ್ರರ ವಿಚಾರ ಬಂದಿತು. ಮೊದಲಿನಿಂದಲೂ ಸ್ವಾಮಿಾಜಿ ಭರತಚಂದ್ರರನ್ನು ಅನೇಕ ಬಗೆಯಲ್ಲಿ ಟೀಕಿಸಿದ್ದರು. ಆತನ ಕಾಲದ ಜನಜೀವನ, ನಡವಳಿಕೆಗಳು, ವಿವಾಹ ಪದ್ದತಿಗಳು ಮತ್ತು ಸಮಾಜದ ಇತರ ಸಂಪ್ರದಾಯವನ್ನು ಕುರಿತು ವಿಡಂಬನೆ ಮಾಡಿದರು. ಭರತಚಂದ್ರ ಬಾಲ್ಯವಿವಾಹ ಪಕ್ಷವಾದಿ. ಆತನ ಪದ್ಯಗಳು ಬಹಳ ಕೀಳುಮಟ್ಟಿದ್ದು ಮತ್ತು ಅಶ್ಲೀಲತೆಯಿಂದ ತುಂಬಿವೆ, ಬಂಗಾಳ ವೊಂದನ್ನು ಬಿಟ್ಟರೆ ಮತ್ಯಾವ ಸುಸಂಸ್ಕೃತ ಸಮಾಜವೂ ಅದನ್ನು ಇಷ್ಟಪಡುವುದಿಲ್ಲ ಎಂದು ಅಭಿಪ್ರಾಯಪಟ್ಟರು. ಅವರು ಹೇಳಿದ್ದೇನೆಂದರೆ “ಅಂತಹ ಪುಸ್ತಕಗಳು ಹುಡುಗರ ಕೈಗೆ ಸಿಗದಂತೆ ಎಚ್ಚರಿಕೆಯಿಂದಿರಬೇಕು. ನಂತರ ಮೈಕೇಲ್ ಮಧುಸೂದನದತ್ತರ ವಿಚಾರವಾಗಿ ಅವರು ಹೇಳಿದರು, ನಿಮ್ಮ ಪ್ರಾಂತದಲ್ಲಿ ಅವನೊಬ್ಬ ಅದ್ಭುತ ಪ್ರತಿಭಾಶಾಲಿ, ಬಂಗಾಳಿ ಸಾಹಿತ್ಯದಲ್ಲಿ ಅವನ (ಮೇಘನಾದವಧ'ದಂತಹ ಮಹಾಕಾವ್ಯ ಮತ್ತೊಂದಿಲ್ಲ. ಈಗಿನ ಆಂಗ್ಲ ಸಾಹಿತ್ಯದಲ್ಲಿ ಕೂಡ ಎಲ್ಲಿಯೂ ಅಂತಹ ಪದ್ಯ ಕಾಣಬರುವುದು ಅಪರೂಪ.”</p>
<p>ಶಿಷ್ಯ : ಆದರೆ ಸ್ವಾಮಿಾಜಿ ಮೈಕೆಲ್‌ನಿಗೆ ಬಹಳ ಆಡಂಬರದ ಶೈಲಿ ಇಷ್ಟ.</p>
<p>ಸ್ವಾಮಿಾಜಿ: ನಿಮ್ಮ ದೇಶದಲ್ಲಿ ಹೊಸದಾಗಿ ಯಾರು ಏನನ್ನು ಮಾಡಿದರೂ ಅದನ್ನು ಛೀಮಾರಿ ಮಾಡುವಿರಿ. ಅವನು ಏನು ಹೇಳುತ್ತಾನೆಂಬುದನ್ನು ಮೊದಲು ಪರೀಕ್ಷಿಸಿ. ಅದನ್ನು ಬಿಟ್ಟು ನಿಮ್ಮ ದೇಶೀಯರು ಯಾವುದು ಪುರಾತನವಾಗಿಲ್ಲವೋ ಅದನ್ನೆಲ್ಲಾ ತುಚೀಕರಿಸುವರು. ಉದಾಹರಣೆಗೆ ಬಂಗಾಳಿ ಸಾಹಿತ್ಯದ ಶಿರೋರತ್ನವಾದ ಈ ಮೇಘನಾದವಧ ಕಾವ್ಯವನ್ನು ಹಳಿಯುವುದಕ್ಕೋಸ್ಕರವೇ ಚುಚುಂದರಿವಧ ಎಂಬ ವಿಡಂಬನ ಕಾವ್ಯ ಬರೆಯಲ್ಪಟ್ಟಿತು. ಅವರು ಎಷ್ಟೇ ವ್ಯಂಗ್ಯವಾಗಿ ಬರೆಯಲಿ ಅದರಿಂದೇನೂ ಫಲವಿಲ್ಲ. ಆ ಮೇಘನಾದವಧ ಕಾವ್ಯವು ಹಿಮಾಲಯದಂತೆ ಆಚಂದ್ರಾರ್ಕವಾದ ಕೀರ್ತಿಯನ್ನು ಹೊಂದಿದೆ. ಈ ಟೀಕೆಮಾಡುವ ವಿಮರ್ಶಕರ ಅಭಿಪ್ರಾಯಗಳೆಲ್ಲ ಮೂಲೆಗೆ ಬಿದ್ದಿವೆ. ಮೈಕೇಲನು ಸ್ವಂತ ಶೈಲಿಯಲ್ಲಿ ಎಂತಹ ವೀರವತಾದ ಪದಪ್ರಯೋಗ ಮಾಡಿ ಈ ಮಹಾಕಾವ, ಬರೆದಿದಾ ನೆಂಬುದು ಜನಸಾಮಾನ್ಯರಿಗೆ ಹೇಗೆತಾನೆ ಗೊತ್ತಾಗುವುದು? ಈಗತಾನೆ ಗಿರೀಶಬಾಬು ನಿಮ್ಮ ಪಂಡಿತರು ಅಷ್ಟೊಂದು ಅವಹೇಳನ ಮಾಡಿ ಟೀಕಿಸುತ್ತಿರುವ ಆ ನವಶೈಲಿಯಲ್ಲಿ ಅದ್ಭುತವಾದ ಗ್ರಂಥಗಳನ್ನು ಬರೆಯುತ್ತಿದ್ದಾರೆ. ಆದರೆ ಗಿರೀಶಬಾಬು ಆ ಟೀಕೆಗಳಿಗೆ ಕಿವಿಗೊಡುವರೇನು ? ಜನರು ಕೆಲವು ಕಾಲದ ನಂತರ ಅವರ ಕೃತಿಗಳನ್ನು ಮೆಚ್ಚುವರು.</p>

<!-- 349-8/0223-->

<p>ಮೈಕೇಲನ ವಿಚಾರ ಹೀಗೆ ಕೆಲವು ಕಾಲ ಮಾತನಾಡುತ್ತಾ ಸ್ವಾಮಾಜಿ ಹೇಳಿದರು, “ಕೆಳಗಣ ಲೈಬ್ರರಿಯಿಂದ ಮೇಘನಾದವಧ ಕಾವ್ಯವನ್ನು ತೆಗೆದುಕೊಂಡು ಬಾ.” ಶಿಷ್ಯನು ತಂದಾಗ ಅವರು ಹೇಳಿದರು “ಈಗ ಓದು, ನೀನು ಹೇಗೆ ಓದುವೆ ನೋಡೋಣ.”</p>
<p>ಶಿಷ್ಯ ಒಂದು ಭಾಗವನ್ನು ಓದಿದ. ಅದು ಸ್ವಾಮಿಾಜಿಗೆ ಒಗ್ಗದೆ ಅವರೇ ಪುಸ್ತಕವನ್ನು ತೆಗೆದುಕೊಂಡು ಅದನ್ನು ಓದುವುದು ಹೀಗೆಂದು ತೋರಿಸಿಕೊಟ್ಟು ಪುನಃ ಓದುವಂತೆ ಹೇಳಿದರು. ನಂತರ ಅವರು ಈ ಕಾವ್ಯದ ಯಾವ ಭಾಗ ಅತ್ಯುತ್ತಮವಾದುದೆಂದು ನೀನು ಬಲ್ಲೆಯಾ? ಎಂದರು. ಶಿಷ್ಯ ನಿರುತ್ತರನಾದಾಗ ಸ್ವಾಮಿಗಳು ''ಯಾವ ಭಾಗದಲ್ಲಿ ಇಂದ್ರಜಿತು ಯುದ್ಧದಲ್ಲಿ ಮಡಿದಿದ್ದಾನೆ, ಶೋಕಭರಿತಳಾಗಿದ್ದ ಮಂಡೋದರಿ ರಾವಣನನ್ನು ಯುದ್ಧ ವಿಮುಖನಾಗುವಂತೆ ಪ್ರಯತ್ನಿಸುತ್ತಿದ್ದಾಳೆ, ರಾವಣ ತನ್ನ ಮನಸ್ಸಿನಿಂದ ಬಲವಂತವಾಗಿ ಪುತ್ರಶೋಕವನ್ನು ತಳ್ಳಿ, ಮಹಾವೀರನಂತೆ ಯುದ್ಧಕ್ಕೆ ಹೋಗಲು ನಿರ್ಧರಿಸಿದ್ದಾನೆ, ತೀವ್ರ ಕೋಪ, ದ್ವೇಷಗಳಲ್ಲಿ ಪತ್ನಿಪುತ್ರರನ್ನು ಮರೆತು ಯುದ್ಧಕ್ಕೆ ನುಗ್ಗಲು ಸಿದ್ಧನಾಗಿದ್ದಾನೆ - ಅದೇ ಈ ಪುಸ್ತಕದಲ್ಲಿ ಅತ್ಯುತ್ತಮವಾದ ಭಾಗ, ಏನು ಬೇಕಾದರೂ ಬರಲಿ ನನ್ನ ಕರ್ತವ್ಯವನ್ನು ಮರೆಯುವುದಿಲ್ಲ, ಈ ಪ್ರಪಂಚ ಇದ್ದರೆಷ್ಟು ಹೋದರೆಷ್ಟು - ಇದು ಒಬ್ಬ ಮಹಾವೀರನಾದವನ ಬಾಯಲ್ಲಿ ಬರುವಂತಹ ಮಾತುಗಳು. ಇಂತಹ ಭಾವನೆಗಳಿಂದ ಸ್ಫೂರ್ತಿಗೊಂಡು ಮೈಕೇಲನು ಆ ಭಾಗವನ್ನು ಬರೆದಿದ್ದಾನೆ' ಎಂದರು.</p>
<p>ಹೀಗೆ ಹೇಳುತ್ತಾ ಸ್ವಾಮಿಾಜಿ ಆ ಭಾಗವನ್ನು ರಸವತ್ತಾಗಿ ಓದಲು ಮೊದಲುಮಾಡಿದರು.</p>
<p>*<span class="en"> C.W, Vol. VII, P. 226</span></p>

<!-- 349-8/0224-->
<p>- ಅಧ್ಯಾಯ ೩೭ *</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೧. ಕವಿರಾಜರ ಚಿಕಿತ್ಸೆಯಲ್ಲಿ ಸ್ವಾಮಿಾಜಿಗೆ ಕೊಂಚ ಗುಣವಾಗಿದೆ. ಶಿಷ್ಯ ಈಗ ಮಠದಲ್ಲಿಯೇ ಇದ್ದಾನೆ. ಸ್ವಾಮಿಾಜಿಗೆ ಸೇವೆಮಾಡುತ್ತಿದ್ದಾಗ ಶಿಷ್ಯ ಆತ್ಮ ಸರ್ವವ್ಯಾಪಿ. ಎಲ್ಲಾ ಜೀವಿಗಳ ಜೀವ, ತೀರ ಹತ್ತಿರದಲ್ಲಿದ್ದಾನೆ. ಆದರೂ ಅವನನ್ನೇಕೆ ನೋಡಲಾಗುವುದಿಲ್ಲ' ಎಂದು ಕೇಳಿದ.</p>
<p>ಸ್ವಾಮಾಜಿ: ನಿನಗೆ ಕಣ್ಣಿದೆಯೆಂಬುದನ್ನು ನೀನೇ ನೋಡುವೆಯೇನು ? ಇತರರು ಕಣ್ಣುಗಳ ವಿಚಾರ ಮಾತನಾಡಿದಾಗ ನಿನಗೂ ಕಣ್ಣಿದೆ ಎಂಬ ನೆನಪಾಗುವುದು. ಅಲ್ಲದೆ ಧೂಳು ಮಣ್ಣೆನಾದರೂ ನಿನ್ನ ಕಣ್ಣಿನೊಳಗೆ ಬಿದ್ದು ವೇದನೆಯನ್ನುಂಟುಮಾಡಿದಾಗ ನಿನಗೂ ಕಣ್ಣಿದೆ ಎಂದು ಚೆನ್ನಾಗಿ ಗೊತ್ತಾಗುವುದು. ಹಾಗೆಯೇ ವಿಶ್ವಾತ್ಮನ ಸಾಕ್ಷಾತ್ಕಾರವೂ ಸುಲಭವಾಗಿ ಸಿಕ್ಕುವಂತಹುದಲ್ಲ. ಧರ್ಮಶಾಸ್ತ್ರಗಳನ್ನೋದುವುದ ರಿಂದ ಮತ್ತೊಬ್ಬರಿಂದ ಉಪದೇಶ ಕೇಳುವುದರಿಂದ ಇದರ ಸ್ವಭಾವ ಕೊಂಚಮಟ್ಟಿಗೆ ನಿನಗೆ ತಿಳಿಯುವುದು. ಆದರೆ ಯಾವಾಗ ಈ ಪ್ರಪಂಚದ ಕಹಿ ವೇದನೆ, ಕಷ್ಟಗಳ ಪೆಟ್ಟಿನಿಂದ ನಿನ್ನ ಹೃದಯ ಜರ್ಝರಿತವಾಗುವುದೋ, ನಮ್ಮ ಹತ್ತಿರದ ಪ್ರಿಯತಮ ಬಂಧುಗಳು ಮರಣವನ್ನೆದುವರೊ ಆಗ ಮಾನವನು ತಾನು ದಿಕ್ಕಿಲ್ಲದ ಅನಾಥನೆಂದು ತಿಳಿಯುತ್ತಾನೆ. ದಾಟಲಾಗದ ಅಭೇದ್ಯವಾದ ಶೂನ್ಯತೆ ಅವನ ಮನಸ್ಸನ್ನೆಲ್ಲಾ ಆವರಿಸಿದಾಗ ಜೀವನು ಆತ್ಮಸಾಕ್ಷಾತ್ಕಾರಕ್ಕೆ ಹಾತೊರೆಯುತ್ತಾನೆ. ಅದಕ್ಕೇ ದುಃಖ ಆತ್ಮಜ್ಞಾನಕ್ಕೆ ಸಹಕಾರಿ. ಆದರೆ ಈ ಅನುಭವದ ಕಹಿನೆನಪನ್ನು ನಾವು ಯಾವಾಗಲೂ ನೆನಪಿನಲ್ಲಿಟ್ಟಿರಬೇಕು. ಯಾರು ಕೇವಲ ನಾಯಿ ಬೆಕ್ಕುಗಳಂತೆ ಜೀವನದ ಅಳಲನ್ನು ಅನುಭವಿಸುತ್ತಾ ಸಾಯುವನೋ ಅವನು ಮನುಷ್ಯನೇನು? ಯಾವ ಮನುಷ್ಯ ಸುಖ ದುಃಖಗಳ ತೀಕ್ಷ ಪ್ರಹಾರಗಳಿಂದ ಜರ್ಝರಿತನಾದಾಗಲೂ ಯುಕ್ತಾಯುಕ್ತ ವಿಚಾರ ಮಾಡುವನೋ ಅವನು ಮಾತ್ರ ಮನುಷ್ಯ. ಅಂಥವನು ಇವೆಲ್ಲಾ ಕ್ಷಣಭಂಗುರಗಳೆಂದು ತಿಳಿದು ಆತ್ಮನಲ್ಲಿ ಗಾಢವಾದ ಭಕ್ತಿಯುಳ್ಳವನಾಗುವನು. ಇದೇ ಮನುಷ್ಯರಿಗೂ ಪ್ರಾಣಿಗಳಿಗೂ ಇರುವ ವ್ಯತ್ಯಾಸ, ಯಾವುದು ಅತ್ಯಂತ ಹತ್ತಿರವಿದೆಯೋ ಅದು ಬೇಗ ದೃಷ್ಟಿಗೆ ಗೋಚರವಾಗುವುದಿಲ್ಲ. ಆತ್ಮನು ನಮಗೆ ಅತ್ಯಂತ ಹತ್ತಿರದವನು. ಅದಕ್ಕೇ ಉದಾಸೀನದಿಂದ ಅಸ್ಥಿರವಾದ ಮನಸ್ಸಿಗೆ ಅದರ ಅರಿವೇ ಆಗುವುದಿಲ್ಲ. ಯಾವ ಮನುಷ್ಯ ಚಟುವಟಿಕೆಯುಳ್ಳವನಾಗಿ, ಶಾಂತನಾಗಿ, ಆತ್ಮನಿಗ್ರಹ ಮತ್ತು ವಿಮರ್ಶಾಜ್ಞಾನವುಳ್ಳವನಾಗಿರುವನೋ ಅವನು ಈ ಬಾಹ್ಯ ಜಗತ್ತನ್ನು ನಿರ್ಲಕ್ಷಿಸಿ ಅಂತರ್‌ಜ್ಞಾನದಲ್ಲೇ ಹೆಚ್ಚು ಹೆಚ್ಚು ಮುಳುಗುತ್ತಾನೆ. ಆತ್ಮನ ಮಾಹಾತ್ಮಿಯನ್ನರಿತು ತಾನೂ ಮಹಾತ್ಮನಾಗುವನು. ಆಗ ಮಾತ್ರ, ಅವನಿಗೆ ಆತ್ಮಪರಿಜ್ಞಾನ ಲಭಿಸಿ ಶಾಸ್ತ್ರದಲ್ಲಿ ಹೇಳುವಂತೆ 'ನಾನೇ ಆತ್ಮ, ನೀನೇ ಅದು ಆಗಿರುವೆ, ಓ! ಶ್ವೇತಕೇತು' ಮುಂತಾದುವುಗಳಲ್ಲಿರುವ ಸತ್ಯವನ್ನು ಅವನು ಅರಿಯುತ್ತಾನೆ. ಅರ್ಥವಾಯಿತೆ?</p>
<p>*<span class="en"> C.W, Vol. VII, P. 226</span></p>

<!-- 349-8/0225-->

<p>- ಶಿಷ್ಯ : ಆಯಿತು ಸ್ವಾಮಿಾಜಿ, ಹೀಗೆ ದುಃಖ ಸಂಕಟಗಳ ಹಾದಿಯಿಂದ ಆತ್ಮಜ್ಞಾನ ಪಡೆದುಕೊಳ್ಳುವ ಮಾರ್ಗವೇಕೆ? ಇದಕ್ಕೆ ಬದಲಾಗಿ ಸೃಷ್ಟಿಯೇ ಇಲ್ಲದಿದ್ದಲ್ಲಿ ಎಲ್ಲವೂ ಸರಿಹೋಗುತ್ತಿತ್ತು, ನಾವೆಲ್ಲ ಬ್ರಹ್ಮನೊಡನೆ ಐಕ್ಯವಾಗಿದ್ದೆವು. ಹೀಗಿದ್ದ ಮೇಲೆ ಬ್ರಹ್ಮನಿಗೇಕೆ ಈ ಸೃಷ್ಟಿಸುವ ಆಸೆ ಬಂತು? ಬ್ರಹ್ಮನೇ ಆದ ಜೀವನು ಹುಟ್ಟು ಸಾವುಗಳ ಪರಸ್ಪರ ದ್ವಂದ್ವಗಳಲ್ಲಿ ಹೋರಾಡುವುದು ಏಕೆ?</p>
<p>ಸ್ವಾಮಾಜಿ: ಯಾವಾಗ ಮನುಷ್ಯನಿಗೆ ಮತ್ತೇರಿದೆಯೋ ಅವನಿಗೆ ಅನೇಕ ಬಗೆಯ ಭ್ರಮೆಯುಂಟಾಗುವುದು. ಆದರೆ ಯಾವಾಗ ಮತ್ತಿಳಿಯುವುದೊ ಆಗ ಅವನಿಗೆ ಅವೆಲ್ಲ ಕಾವೇರಿದ ಮೆದುಳಿನ ಕಲ್ಪನೆಗಳೆಂದು ಗೊತ್ತಾಗುವುದು, ನೀನೀಗ ಆದಿಯೇ ಇಲ್ಲದ ಸೃಷ್ಟಿಯಲ್ಲಿ ಏನೇನು ನೋಡುವೆಯೋ, ಯಾವುದಕ್ಕೆ ಕೊನೆ ಇದೆ . ಎನ್ನಿಸುವುದೋ, ಅವೆಲ್ಲಾ ನಿನ್ನ ಮತ್ತೇರಿದ ಸ್ಥಿತಿಯ ಪರಿಣಾಮ. ಯಾವಾಗ ಆ ಸ್ಥಿತಿಯನ್ನು ಮಾರಿ ಹೋಗುವೆಯೋ ಆಗ ಈ ಪ್ರಶ್ನೆಗಳಿಗೆ ಎಡೆಯೇ ಇLವುದಿಲ್ಲ,</p>
<p>ಶಿಷ್ಯ : ಹಾಗಾದರೆ ಈ ಭೂಮಂಡಲದ ಸೃಷ್ಟಿ ಸ್ಥಿತಿಗಳಲ್ಲಿ ಯಾವ ಸತ್ಯವೂ ಇಲ್ಲವೆ? |</p>
<p>ಸ್ವಾಮಿಾಜಿ: ಏಕಿರಬಾರದು? ಎಲ್ಲಿಯವರೆಗೆ ನಿನ್ನಲ್ಲಿ ದೇಹಭಾವನೆ ಇದ್ದು ಅಹಂಭಾವವಿರುವುದೋ ಅಲ್ಲಿಯವರೆಗೂ ಇವೆಲ್ಲ ಇರುವುದು. ಆದರೆ ದೇಹಭಾವನೆ ಹೋಗಿ ನೀನು ಆತ್ಮನಲ್ಲಿ ಭಕ್ತಿಯುಳ್ಳವನಾಗಿ, ಆತ್ಮನಲ್ಲೇ ಜೀವಿಸುವೆಯೋ ಆಗ ನಿನಗೆ ಇವುಗಳೊಂದೂ ಇರುವುದಿಲ್ಲ. ಸೃಷ್ಟಿ, ಹುಟ್ಟು, ಸಾವು, ಇವೆಯೋ ಇಲ್ಲವೋ ಮುಂತಾದ ಪ್ರಶ್ನೆಗಳಿಗೆ ಎಡೆಯೇ ಇರುವುದಿಲ್ಲ. ಆಗ ನೀನು ಹೀಗೆ ಹೇಳಬೇಕಾಗುವುದು:</p>
<p>ಸ್ವಗತಂ ಕೇನ ವಾ ನೀತಂ ಕುಲೀನಮಿದಂ ಜಗತ್ || ಅಧುನೈವ ಮಯಾ ದೃಷ್ಟಂ ನಾಸ್ತಿ ಕಿಂ ಮಹದದ್ಭುತಂ ||</p>
<p>'ಪ್ರಪಂಚ ಎಲ್ಲಿ ಹೋಯಿತು ? ಯಾರಿಂದ ಹೋಯಿತು ? ಅದೆಲ್ಲಿ ಅವಿತುಕೊಂಡಿತು. ಈಗತಾನೇ ಅದನ್ನು ನೋಡಿದೆ, ಮರುಕ್ಷಣವೇ ಅದು ಇಲ್ಲವಾಗಿದೆ. ಎಂತಹ ಅದ್ಭುತ !”</p>
<p>ಶಿಷ್ಯ : ಪ್ರಪಂಚ ಇರುವುದನ್ನೇ ಅರಿಯದೆ 'ಭೂಮಂಡಲವೆಲ್ಲಾ ಎಲ್ಲಿ ಲಯವಾಯಿತು?' ಎಂದು ಹೇಗೆ ಕೇಳುವುದು ?</p>
<p>ಸ್ವಾಮಿಾಜಿ: ಏಕೆಂದರೆ ನಮ್ಮ ಭಾವನೆಯನ್ನು ಭಾಷೆಯ ಮೂಲಕ ವಿವರಿಸಬೇಕು. ಅದಕ್ಕೇ ಹಾಗೆ ವಿವರಿಸುವುದು. ಕವಿಯು ಆ ಶ್ಲೋಕದ ಭಾವ ಭಾಷೆಗೆ ಮೀರಿದ ಸ್ಥಿತಿಯನ್ನು ಭಾವ ಮತ್ತು ಭಾಷೆಯ ಮೂಲಕ ವಿವರಿಸತೊಡಗಿದ್ದಾನೆ. ಅದಕ್ಕೇ ಅವನು ಜಗತ್ತು ಮಾಯೆ, ಆಕಾಶದಂತೆ ಸಾಪೇಕ್ಷ ಎಂದು ವಿವರಿಸುತ್ತಾನೆ. ಜಗತ್ತು ನಿರಪೇಕ್ಷವಾಗಿ ಸತ್ಯವಲ್ಲ. ಮನಸ್ಸು, ಭಾಷೆಗಳಿಗೆ ಮೀರಿದ ಬ್ರಹ್ಮನು ಮಾತ್ರ ಸತ್ಯ. ನೀನೇನು ಕೇಳಬೇಕೆಂದಿದ್ದೀಯೊ ಕೇಳು, ಇಂದು ನಿನ್ನ ವಾಗ್ವಾದಗಳಿಗೆಲ್ಲಾ ಮಂಗಳ ಹಾಡುತ್ತೇನೆ.</p>

<!-- 349-8/0226-->
<p>ಪೂಜಾಮಂದಿರದಿಂದ ಸಂಜೆ ಆರತಿಯ ಗಂಟೆಯ ನಿನಾದ ಕೇಳಿಬಂತು. ಎಲ್ಲರೂ ಅಲ್ಲಿಗೆ ಹೋದರು. ಶಿಷ್ಯನು ಸ್ವಾಮಿಾಜಿಯವರ ಕೊಠಡಿಯಲ್ಲೇ ಉಳಿದ. ಅದನ್ನು ನೋಡಿ ಸ್ವಾಮಿಜಿ ಪೂಜಾ ಮಂದಿರಕ್ಕೆ ನೀನು ಹೋಗುವುದಿಲ್ಲವೇ?'' ಎಂದು ಕೇಳಿದರು.</p>
<p>ಶಿಷ್ಯ: ನನಗೆ ಇಲ್ಲಿಯೇ ಇರಲು ಇಚ್ಛೆ. ಸ್ವಾಮಿಾಜಿ: ಹಾಗೇ ಮಾಡು.</p>
<p>ಸ್ವಲ್ಪ ಕಾಲಾನಂತರ ಶಿಷ್ಯ ಕೊಠಡಿಯ ಹೊರಗೆ ನೋಡಿ “ಇಂದು ಅಮಾವಾಸ್ಯೆ ರಾತ್ರಿ. ಎಲ್ಲಾ ಭಾಗಗಳೂ ಅಂಧಕಾರದಿಂದಾವೃತವಾಗಿವೆ. ಇಂದು ಕಾಳಿಮಾತೆಯನ್ನು ಪೂಜಿಸುವ ರಾತ್ರಿ'' ಎಂದ. - ಸ್ವಾಮಿಾಜಿ ಮೌನವಾಗಿ ಕೊಂಚಹೊತ್ತು ಪೂರ್ವ ದಿಗಂತದ ಕಡೆ ದಿಟ್ಟಿಸಿ ನೋಡಿದರು. ನಂತರ ಹೇಳಿದರು “ಈ ಕತ್ತಲೆಯಲ್ಲಿ ಎಂತಹ ಗುಪ್ತವಾದ ಪ್ರಶಾಂತ ಸೌಂದರ್ಯವಿದೆ'' - ಹೀಗೆ ಹೇಳುತ್ತಾ ಸ್ವಾಮಿಗಳು ದಟ್ಟವಾದ ಆ ಅಂಧಕಾರವನ್ನೇ ದಿಟ್ಟಿಸುತ್ತಾ ಅದರಲ್ಲೇ ಪರವಶರಾದರು. ಕೆಲವು ನಿಮಿಷಗಳಾದನಂತರ ಅವರು ನಿಧಾನವಾಗಿ ಒಂದು ಬಂಗಾಳಿ ಗೀತೆಯನ್ನು ಹಾಡಲು ಪ್ರಾರಂಭಿಸಿದರು. “ಓ ! ಮಾತೆ, ತೀವ್ರ ಅಂಧಕಾರದಲ್ಲಿ ನಿನ್ನ ಸೌಂದರ್ಯ ಪ್ರಕಾಶಿಸುವುದು.' ಹಾಡು ಮುಗಿದ ಮೇಲೆ ಸ್ವಾಮಿಾಜಿ ಕೊಠಡಿಯನ್ನು ಪ್ರವೇಶಿಸಿ ಬಾಯಲ್ಲಿ 'ಮಾ, ಮಾ, ಕಾಳಿ, ಕಾಳಿ'' ಎಂದು ಆಗಾಗ ಹೇಳುತ್ತಾ ಕುಳಿತುಕೊಂಡರು.</p>
<p>ಸ್ವಾಮಿಜಿಯ ಈ ಬಗೆಯ ಗಾಢ ಯೋಚನಾಮಗ್ನವಾದ ಸ್ಥಿತಿಯನ್ನು ನೋಡಿ ಕೊಂಚ ಕಳವಳಗೊಂಡು ಶಿಷ್ಯ ಕೇಳಿದ “ಸ್ವಾಮಿಾಜಿ, ದಯವಿಟ್ಟು ನನ್ನೊಡನೆ ಮಾತಾಡಿ.”</p>
<p>ಸ್ವಾಮಿಾಜಿ: (ನಗುಮುಖದಿಂದ ಹೇಳಿದರು ) ಬಾಹ್ಯದಲ್ಲಿ ಇಷ್ಟು ಸುಂದರವಾಗಿ ಮಧುರವಾಗಿರುವ ಆತ್ಮನ ಅಗಾಧತೆ ಮತ್ತು ಸೌಂದರ್ಯದ ಆಳವನ್ನು ಅರಿಯ ಬಲ್ಲೆಯಾ? ಎಂದರು. ಶಿಷ್ಯ ಆ ಸಂಭಾಷಣೆಯನ್ನು ಬೇರೆ ಕಡೆ ತಿರುಗಿಸಲು ಇಚ್ಛಿಸಿದಾಗ ಅದನ್ನು ನೋಡಿ ಸ್ವಾಮಿಾಜಿ ಕಾಳಿಯ ಮೇಲೆ ಮತ್ತೊಂದು ಹಾಡನ್ನು ಎತ್ತಿದರು : “ಹೇ ಮಾತೆ, ಅಮೃತ ಪ್ರವಾಹ ನೀನು, ಎಷ್ಟು ಭಾವದಲ್ಲಿ ಎಷ್ಟು ಆಕಾರದಲ್ಲಿ ನೀನು ವ್ಯಕ್ತಳಾಗುತ್ತಿರುವೆ.' ಹಾಡು ಮುಗಿದ ಮೇಲೆ ಸ್ವಾಮಿಾಜಿ : ಕಾಳಿ ಯು ಬ್ರಹ್ಮನ ವ್ಯಕಸ್ವರೂಪ, ಶ್ರೀರಾಮಕೃಷ್ಣರು ಹೇಳುತ್ತಿದ್ದ ಚಲಿಸುವ ಚಲಿಸದೆ ಇರುವ ಹಾವಿನ ಉಪಮಾನ ಗೊತ್ತಿಲ್ಲವೆ? (ಒಂದು ವ್ಯಕ್ತಿ ಮತ್ತೊಂದು ಅವ್ಯಕ್ತಿಸ್ವರೂಪ.)”</p>
<p>ಶಿಷ್ಯ : ಹೌದು ಸ್ವಾಮಿಜಿ.</p>
<p>ಸ್ವಾಮಾಜಿ: ಈ ಬಾರಿ ನನಗೆ ಗುಣವಾದ ಮೇಲೆ ನಾನು ಮಾತೆಯನ್ನು ನನ್ನ ಹೃದಯದ ರಕ್ತದಿಂದ ಪೂಜಿಸುವೆ. ಆಗ ಮಾತ್ರ ಆಕೆಗೆ ಸಂತೋಷವಾಗುವುದು. ನಿನ್ನ ರಘುನಂದನ ಕೂಡ ಅದನ್ನು ಹೇಳುತ್ತಾನೆ. ಜಗನ್ಮಾತೆಯ ಮಗು ವೀರನಾಗಬೇಕು. ವ್ಯಥೆ, ದುಃಖ, ಸಾವಿಗೀಡಾದರೂ, ನಿರ್ಗತಿಕನಾದಾಗಲೂ ಜಗನ್ಮಾತೆಯ ಪುತ್ರ ನಿರ್ಭಯನಾಗಿರಬೇಕು.</p>

<!-- 349-8/0227-->
<p>- ಅಧ್ಯಾಯ ೩೮ *</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೧. ಸ್ವಾಮಿಾಜಿ ಈಗ ಮಠದಲ್ಲೇ ಇದ್ದಾರೆ. ಅವರ ಆರೋಗ್ಯ ಅಷ್ಟೇನೂ ಗುಣಮುಖವಾಗಿಲ್ಲ. ಆದರೂ ಅವರು ಬೆಳಿಗ್ಗೆ ಮತ್ತು ಸಂಜೆ ಎರಡು ಹೊತ್ತೂ ಗಾಳಿಸಂಚಾರ ಹೋಗುತ್ತಾರೆ. ಶಿಷ್ಯನು ಸ್ವಾಮಿಾಜಿಗೆ ಪ್ರಣಾಮ ಮಾಡಿ ಅವರ ಆರೋಗ್ಯದ ವಿಷಯವಾಗಿ ಪ್ರಶ್ನೆ ಮಾಡಿದ.</p>
<p>ಸ್ವಾಮಿಾಜಿ: ಸರಿ, ಈ ದೇಹ ಅತ್ಯಂತ ಶೋಚನೀಯಾವಸ್ಥೆಯಲ್ಲಿದೆ. ಆದರೆ ನೀವಾರೂ ನನ್ನ ಕೆಲಸದಲ್ಲಿ ಸಹಾಯಮಾಡಲು ಒಂದು ಹೆಜ್ಜೆಯನ್ನೂ ಮುಂದಿಟ್ಟಿಲ್ಲ - ನಾನೊಬ್ಬ ಏನುತಾನೆ ಮಾಡಬಲ್ಲೆ? ಈ ಬಾರಿ ಈ ಶರೀರ ಬಂಗಾಳ ದೇಶದಲ್ಲಿ ಜನಿಸಿದುದರಿಂದ ಅದು ಹೇಗೆತಾನೆ ಹೆಚ್ಚು ಶ್ರಮವನ್ನು ಸಹಿಸಬಲ್ಲುದು? ಇಲ್ಲಿಗೆ ಬರುವವರೆಲ್ಲಾ ಪವಿತ್ರಾತ್ಮರು. ನನ್ನ ಕೆಲಸಕ್ಕೆ ನೀವು ಸಹಾಯಕರಾಗದಿದ್ದಲ್ಲಿ ನಾನೊಬ್ಬನೇ ಏನು ಮಾಡಬಲ್ಲೆ?</p>
<p>- ಶಿಷ್ಯ : ಸ್ವಾಮಿಜಿ, ಈ ಆತ್ಮತ್ಯಾಗನಿರತರಾದ ಬ್ರಹ್ಮಚಾರಿಗಳು, ಸಂನ್ಯಾಸಿ ಗಳೆಲ್ಲಾ ನಿಮ್ಮ ಹಿಂದೆ ಇದ್ದಾರೆ. ಅವರಲ್ಲಿ ಪ್ರತಿಯೊಬ್ಬರೂ ತಮ್ಮ ಜೀವನವನ್ನು ನಿಮ್ಮ ಕೆಲಸಕ್ಕೆ ಅರ್ಪಿಸಲು ಸಿದ್ದರಾಗಿದ್ದಾರೆ-ಆದರೂ ನೀವೇಕೆ ಹೀಗೆ ಹೇಳುವಿರಿ?</p>
<p>ಸ್ವಾಮಾಜಿ: ನನಗೆ ಬಂಗಾಳಿ ಯುವಕರ ಒಂದು ತಂಡ ಬೇಕು. ಅವರೇ ದೇಶಕ್ಕೆ ಭರವಸೆ ನೀಡುವರು. ಒಳ್ಳೆಯ ಶೀಲವಂತರಾದ, ಬುದ್ದಿವಂತರಾದ, ತಮ್ಮ ಸರ್ವಸ್ವವನ್ನೂ ತ್ಯಾಗಮಾಡುವಂತಹ, ವಿಧೇಯರಾಗಿರುವ, ನನ್ನ ಭಾವನೆಗಳನ್ನು ಕಾರ್ಯರೂಪಕ್ಕೆ ತರಲು ತಮ್ಮ ಪ್ರಾಣವನ್ನೇ ಅರ್ಪಿಸಬಲ್ಲ ಯುವಕರ ಮೇಲೆ ನನ್ನ ಭವಿಷ್ಯದ ಹಾರೈಕೆಯಲ್ಲಾ ನಿಂತಿದೆ. ಅದರಿಂದ ದೇಶಕ್ಕೂ ಅವರಿಗೂ ಕಲ್ಯಾಣವಾಗುವುದು. ಇಲ್ಲದಿದ್ದಲ್ಲಿ ಸಾಮಾನ್ಯ ಯುವಕರು ಬರುತ್ತಿದ್ದಾರೆ - ಬರುತ್ತಿರುತ್ತಾರೆ - ಅವರ ಮುಖಗಳಲ್ಲಿ ಗೋಳು ಸುರಿಯುತ್ತಿರುತ್ತದೆ. ಅವರ ಹೃದಯ ವೀರಹೀನವಾಗಿದೆ - ಅವರ ದೇಹ ದುರ್ಬಲವಾಗಿದೆ. ಕೆಲಸಕ್ಕೆ ಅನರ್ಹವಾಗಿದೆ. ಅವರ ಮನಸ್ಸು ಧೈರ್ಯಹೀನವಾಗಿದೆ - ಅವರಿಂದ ಏನು ಕೆಲಸ ತಾನೇ ಸಾಧ್ಯ? ನಚಿಕೇತನಿಗಿದ್ದಂತಹ ಶ್ರದ್ಧೆಯುಳ್ಳ ೧೦-೧೨ ಜನ ಹುಡುಗರು ನನಗೆ ಸಿಕ್ಕಿದರೆ ದೇಶದ ಯೋಚನೆ ವೃತ್ತಿಯನ್ನೆಲ್ಲಾ ಹೊಸ ಮಾರ್ಗದಲ್ಲಿ ಹರಿಯುವಂತೆ ಮಾಡಬಲ್ಲೆ</p>
<p>ಶಿಷ್ಯ : ಅಷ್ಟೊಂದು ಮಂದಿ ಯುವಕರು ನಿಮ್ಮೆಡೆಗೆ ಬರುತ್ತಾರೆ. ಅವರಲ್ಲಿ ಯಾರೊಬ್ಬರಿಗೂ ನೀವು ಹೇಳಿದ ಗುಣಗಳಿಲ್ಲವೆ? - ಸ್ವಾಮಿಾಜಿ: ಅವರಲ್ಲಿ ಯಾರು ನನಗೆ ಒಳ್ಳೆಯವರೆಂದು ತೋರುವರೋ ಅವರಲ್ಲಿ ಕೆಲವರು ಮದುವೆಯ ಬಂಧನಕ್ಕೆ ಸಿಲುಕಿದ್ದಾರೆ, ಕೆಲವರು ಪ್ರಾಪಂಚಿಕ ಹೆಸರು ಕೀರ್ತಿ *<span class="en"> C.W, Vol. VII, P. 230</span></p>

<!-- 349-8/0228-->
<p>ಐಶ್ವರ್ಯಕ್ಕೆ ತಮ್ಮನ್ನು ಮಾರಿಕೊಂಡಿದ್ದಾರೆ - ಕೆಲವರು ನಿಶ್ಯಕ್ತರು. ಉಳಿದವರು, ಅವರೇ ಹೆಚ್ಚು ಮಂದಿ, ಯಾವ ಉತ್ತಮ ಆದರ್ಶಗಳನ್ನು ಪಡೆಯಲೂ ಯೋಗ್ಯರಲ್ಲ. ನೀನೇನೊ ನನ್ನ ಆದರ್ಶ ಭಾವನೆಗಳನ್ನು ಹೊಂದಲು ಅರ್ಹ. ಆದರೆ ಅದನ್ನು ವ್ಯವಹಾರದಲ್ಲಿ ತರಲು ನಿನಗೆ ಸಾಧ್ಯವಿಲ್ಲ. ಈ ಕಾರಣಗಳಿಂದ ಒಮೊಮ್ಮೆ ನನ್ನ ಮನಸ್ಸು ರೊಚ್ಚಿಗೇಳುವುದು. ಈ ಮಾನವ ದೇಹ ಧರಿಸಿರುವುದರಿಂದ ಇದು ಅಡ್ಡಿ ಬಂದು ನನಗೆ ಹೆಚ್ಚು ಕೆಲಸ ಮಾಡಲಾಗಲಿಲ್ಲ. ಆದಾಗ್ಯೂ ನಾನು ಸಂಪೂರ್ಣ ನಂಬಿಕೆ ಕಳೆದುಕೊಂಡಿಲ್ಲ. ಏಕೆಂದರೆ ದೇವರ ಇಚ್ಛೆಯಿಂದ ಈ ಕೆಲವು ಹುಡುಗರಿಂದಲೇ ಮುಂದೆ ಅನೇಕ ದೊಡ್ಡ ಕರ್ಮವೀರರು, ಆಧ್ಯಾತ್ಮಿಕ ವೀರರು ಹುಟ್ಟಿ ಬಂದು ನನ್ನ ಉದ್ದೇಶಗಳನ್ನು ಭವಿಷ್ಯದಲ್ಲಿ ಕಾರ್ಯರೂಪಕ್ಕೆ ತರಬಹುದು..</p>
<p>ಶಿಷ್ಯ : ನಿಮ್ಮ ವಿಶಾಲ ಮತ್ತು ಸರಳ ಆದರ್ಶಗಳನ್ನು ಒಂದಲ್ಲ ಒಂದು ದಿನ ಇಡೀ ವಿಶ್ವವೇ ಸ್ವೀಕರಿಸುವುದೆಂದು ನನಗೆ ದೃಢವಾದ ನಂಬಿಕೆಯಿದೆ. ಏಕೆಂದರೆ ಅವು ಸರ್ವ ಭಾವಗಳನ್ನೂ ಒಳಗೊಂಡಿವೆ, ಎಲ್ಲಾ ಅಭಿಪ್ರಾಯ ಕಾರ್ಯಗಳಿಗೆ ಶಕ್ತಿ ಒದಗಿಸುತ್ತವೆ. ದೇಶದ ಜನರೆಲ್ಲಾ ಪ್ರತ್ಯಕ್ಷವಾಗಿ ಆಗಲಿ, ಪರೋಕ್ಷವಾಗಿ ಆಗಲಿ ನಿಮ್ಮ ಅಭಿಪ್ರಾಯಗಳನ್ನು ಒಪ್ಪಿಕೊಂಡು ಜನರಿಗೆ ಬೋಧಿಸುತ್ತಿದ್ದಾರೆ. - ಸ್ವಾಮಾಜಿ: ಅವರು ನನ್ನ ಹೆಸರನ್ನು ಗೌರವಿಸಿದರೇನು ಬಿಟ್ಟರೇನು? ಅವರು ನನ್ನ ಅಭಿಪ್ರಾಯಗಳನ್ನು ಒಪ್ಪಿಕೊಂಡರೆ ಸಾಕು. ಕಾಮಿನಿ ಕಾಂಚನಗಳನ್ನು ತ್ಯಾಗ ಮಾಡಿದಮೇಲೂ ಶೇಕಡ ೯೯ ಮಂದಿ ಸಾಧುಗಳು ಹೆಸರು ಕೀರ್ತಿಗಳ ಬಲೆಗೆ ಸಿಕ್ಕಿಬೀಳುವರು. 'ಕೀರ್ತಿ....ಉದಾತ್ತ ಮನಸ್ಸಿನ ಕಟ್ಟಕಡೆಯ ದೌರ್ಬಲ್ಯ' * ನೀನಿದನ್ನು ಓದಿಲ್ಲವೆ? ಕರ್ಮಫಲದಾಸೆಯನ್ನೆಲ್ಲಾ ತ್ಯಜಿಸಿ ನಾವು ಕೆಲಸ ಮಾಡಬೇಕು. ಜನರು ನಿಮ್ಮನ್ನು ಒಳ್ಳೆಯವರು ಕೆಟ್ಟವರು ಎಂದು ಎರಡನ್ನೂ ಹೇಳುತ್ತಾರೆ. ಆದರೆ ನಾವು ನಮ್ಮ ಗುರಿಯನ್ನು ಮುಂದಿಟ್ಟುಕೊಂಡು ಜನರು ನಮ್ಮನ್ನು ಹೊಗಳಲಿ ಬಿಡಲಿ' ಯಾವುದಕ್ಕೂ ಸೊಪ್ಪು ಹಾಕದೆ ಸಿಂಹಸದೃಶರಾಗಿ ಕೆಲಸ ಮಾಡಬೇಕು.</p>
<p>ಶಿಷ್ಯ : ನಾವೀಗ ಯಾವ ಗುರಿಯನ್ನು ಅನುಸರಿಸಬೇಕು?</p>
<p>ಸ್ವಾಮಿಜಿ: ಮಹಾವೀರನನ್ನು ನಮ್ಮ ಗುರಿಯಾಗಿಟ್ಟುಕೊಳ್ಳಬೇಕು. ರಾಮಚಂದ್ರನ ಆಣತಿಯಂತೆ ಅವನು ಹೇಗೆ ಸಮುದ್ರವನ್ನೇ ದಾಟಿದ! ಅವನಿಗೆ ಜೀವನ ಮರಣ ಯಾವುದರ ಮೇಲೂ ಗಮನವಿರಲಿಲ್ಲ. ಅವನು ಇಂದ್ರಿಯಗಳನ್ನು ಸಂಪೂರ್ಣವಾಗಿ ತನ್ನ ವಶದಲ್ಲಿಟ್ಟುಕೊಂಡಿದ್ದ, ತೀಕ್ಷ್ಮಮತಿಯಾಗಿದ್ದ, ನೀವೀಗ ಈ ಸೇವೆಯ ಮಹೋದ್ದೇಶದ ಮೇಲೆ ನಿಮ್ಮ ಜೀವನವನ್ನು ಕಟ್ಟಬೇಕು. ಅದರ ಮೂಲಕ ಇತರ ಎಲ್ಲಾ ಉದ್ದೇಶಗಳೂ ಕ್ರಮೇಣ ವಿಕಸಿಸುವುವು. ಮರುಮಾತಿಲ್ಲದೆ ಗುರುಮಾತಿಗೆ ವಿಧೇಯರಾಗಿ ನಡೆಯುವುದು, ಮತ್ತು ಬ್ರಹ್ಮಚಾರಿ ಜೀವನ ನಡೆಸುವುದು, ಇದೇ</p>
<p>* <span class="en">“Fame...that last infirmity of noble mind.”</span></p>

<!-- 349-8/0229-->
<p>-</p>
<p>ಭಾಗ ೧, 229 ,</p>
<p>ಜಯದ ರಹಸ್ಯ. ಹನುಮಂತ ಒಂದು ಕಡೆ ಸೇವೆಯ ಮಹೋದ್ದೇಶವನ್ನು ಇನ್ನೊಂದು ಕಡೆ ಇಡೀ ಜಗತ್ತೇ ಬೆರಗಾಗುವಂತಹ ಸಿಂಹಸದೃಶ ಧೈರ್ಯವನ್ನು ಪ್ರಕಟಿಸುತ್ತಾನೆ. ರಾಮನ ಕಲ್ಯಾಣಕ್ಕಾಗಿ ಪ್ರಾಣವನ್ನೇ ಅರ್ಪಿಸಲು ಅವನು ಸ್ವಲ್ಪವೂ ಅನುಮಾನಿಸಲಿಲ್ಲ. ರಾಮನ ಸೇವೆಯ ಹೊರತು ಉಳಿದುದರಲ್ಲೆಲ್ಲ ಅವನಿಗೆ ತಾತ್ಸಾರ. ಬ್ರಹ್ಮ ಶಿವ ಮುಂತಾದ ಈ ಜಗತ್ತಿನ ದೇವತೆಗಳ ಪದವಿಯೆಲ್ಲಾ ಅವನಿಗೆ ನಿಸ್ಸಾರ. ಶ್ರೀರಾಮನ ಆಣತಿಯಂತೆ ನಡೆಯುವುದೊಂದೇ ಅವನ ಜೀವನದ ವ್ರತ. ಅಂತಹ ಹೃತೂರ್ವಕ ಭಕಿ, ಬೇಕಾಗಿದೆ. ಖೋಲ್ ಮತ್ತು ಕರ್ತಾಲ್‌ಗಳನ್ನು ನುಡಿಸುತಾ ತಾಳಕ್ಕೆ ಸರಿಯಾಗಿ ಕುಣಿಯುತ್ತಾ ಜನರೆಲ್ಲಾ ಅಧೋಗತಿಗಿಳಿದಿದ್ದಾರೆ. ಮೊಲದನೆಯದಾಗಿ ಅಜೀರ್ಣವ್ಯಾಧಿಯುಳ್ಳ ಜನಾಂಗ, ಜೊತೆಗೆ ಹೀಗೆ ಕುಣಿತಕ್ಕೂ ಪ್ರಾರಂಭಿಸಿದರೆ ಅವರು ಹೇಗೆ ತಾನೇ ಇಷ್ಟೊಂದು ಕಷ್ಟವನ್ನು ಸಹಿಸಬಲ್ಲರು? ಯಾವುದರ ಪ್ರಥಮ ಗುಣವೇ ಪವಿತ್ರತೆಯಾಗಿದೆಯೋ ಅಂತಹ ಉಚ್ಚ ಸಾಧನೆಯನ್ನು ಅನುಕರಿಸಹೊಗಿ ಸಂಪೂರ್ಣ ತಾಮಸದಲ್ಲಿ ಮುಳುಗಿ ಹೋಗಿರುವರು. ನೀನು ಪ್ರತಿಯೊಂದು ಗ್ರಾಮ ಮತು. ಪಟ್ಟಣಕ್ಕೂ ಹೊಗಿನೋಡು, ಎಲ್ಲೆಲ್ಲೂ ನಿನಗೆ ಈ ಕುಣಿತವೇ ಕಂಡುಬರುವುದು. ದೇಶದಲ್ಲಿ ತಮಟೆಗಳನ್ನು ತಯಾರಿಸುವುದಿಲ್ಲವೆ? ಭರತಖಂಡದಲ್ಲಿ ತುತ್ತೂರಿ, ಡಮರುಗಳು ಸಿಗುವುದಿಲ್ಲವೆ? ಹುಡುಗರೆಲ್ಲಾ ಈ ತೂಲ್ಯವಾಣಿಯನ್ನು ಕೇಳುವಂತೆ ಮಾಡಿ. ಬಾಲ್ಯದಿಂದ ಈ ಕೋಮಲಸ್ವಭಾವದ ಸಂಗೀತವನ್ನು ಕೇಳಿ ಕೇಳಿ, ಕೀರ್ತನೆಗಳನ್ನು ಕೇಳಿ ದೇಶವೆಲ್ಲಾ ನಾರಿಯರ ದೇಶವಾಗಿ ಪರಿಣಮಿಸಿದೆ. ಇದಕ್ಕಿಂತ ಬೇರೆ ಅಧೋಗತಿ ಯಾವುದಿದೆ? ಕವಿಯ ಕಲ್ಪನೆ ಕೂಡ ಈ ಚಿತ್ರವನ್ನು ಕಲ್ಪಿಸಲಾರದು. ತಮಟೆ ಕಹಳೆಯನ್ನು ಕೂಗಿಸಬೇಕು. ತಮಟೆಗಳನ್ನು ರಣರಂಗದಲ್ಲಿ ಬಾರಿಸಿದಂತೆ ಬಾರಿಸಬೇಕು. ಮಹಾವೀರ, ಮಹಾವೀರ' ಎಂಬ ಗರ್ಜನೆ ನಮ್ಮ ಬಾಯಿಂದ ಮೊರೆಯುತ್ತಿರಬೇಕು. 'ಹರ, ಹರ, ಓಂ, ಓಂ!' ಎಂಬ ನಿನಾದದಿಂದ ದಶ ದಿಕ್ಕುಗಳೂ ಪ್ರತಿಧ್ವನಿತವಾಗುವಂತೆ ಮಾಡಬೇಕು. ಮಾನವನ ಮೃದು ಹೃದಯವನ್ನು ಮಿಡಿಯುವಂತಹ ಸಂಗೀತ ಇಂದು ನಮಗೆ ಬೇಕಾಗಿಲ್ಲ - ಗೆಜ್ಜೆ ಧ್ವನಿಗಳ ನಾಟ್ಯ ಸಂಗೀತವನ್ನು ನಿಲ್ಲಿಸಿ. ದ್ರುಪದ ಸಂಗೀತಕ್ಕೆ ಕಿವಿಗೊಡುವಂತೆ ಮಾಡಬೇಕು. ಗಂಭೀರವಾದ ವೇದಘೋಷದ ಗರ್ಜನೆಯಿಂದ ದೇಶವನ್ನೆಲ್ಲ ತುಂಬಬೇಕು. ಪ್ರತಿಯೊಂದರಲ್ಲಿಯೂ ಪುರುಷಸಿಂಹನ ಕೆಚ್ಚೆದೆ ವ್ಯಕ್ತವಾಗುವಂತೆ ಮಾಡಬೇಕು. ಈ ಧೈಯದ ಮೇಲೆ ನಿನ್ನ ಶೀಲವನ್ನು ರೂಪಿಸಬಲೆ ಯಾದರೆ ಸಾವಿರಾರು ಜನ ನಿನ್ನನ್ನು ಹಿಂಬಾಲಿಸುವರು. ಆದರೆ ನಿನ್ನ ಧೈಯದಿಂದ ಒಂದು ಅಂಗುಲವೂ ಹಿಮ್ಮೆಟ್ಟಬೇಡ, ಎದೆಗೆಡಬೇಡ, ಊಟ ಮಾಡುವಾಗ, ಉಡುಪು ಧರಿಸುವಾಗ, ಮಲಗಿರುವಾಗ, ಹಾಡುವಾಗ, ಆಟವಾಡುವಾಗ, ಸುಖದುಃಖ ಎಲ್ಲಾ ಅವಸ್ಥೆಯಲ್ಲೂ ಅತ್ಯುಚ್ಚ ಆಂತರಿಕ ಶಕ್ತಿ ನಿನ್ನಲ್ಲಿ ವಿಕಸಿಸಲಿ. ಆಗ ಮಾತ್ರ ನೀನು ಮಹಾಶಕ್ತಳಾದ ಜಗನ್ಮಾತೆಯ ಕೃಪೆಗೆ ಪಾತ್ರನಾಗುವೆ.</p>
<p>ಶಿಷ್ಯ : ಕೆಲವು ವೇಳೆ ಹೇಗೋ ನನಗೇ ಗೊತ್ತಿಲ್ಲದ ಮನಸ್ಸು ಅಧೋಗತಿ ಗಿಳಿಯುವುದು ಸ್ವಾಮಿಾಜಿ.</p>

<!-- 349-8/0230-->
<p>ಸ್ವಾಮಾಜಿ: ಹಾಗಿದ್ದಲ್ಲಿ ಹೀಗೆ ಯೋಚಿಸು: 'ನಾನು ಯಾರ ಮಗು? ನಾನು ಅವನೊಡನೆ ಸೇರುವೆನು. ಹೀಗಿರುವಾಗ ನನ್ನಲ್ಲಿ ಅಂತಹ ದುರ್ಬಲ ಮನಸ್ಸು ಮತ್ತು ತುಪ್ಪ ಭಾವಗಳು ಬರುವುದು ಸರಿಯೇ?' ಮನಸ್ಸಿನ ದುರ್ಬಲತೆಯನ್ನು ಮೆಟ್ಟಿ ಎದ್ದು ನಿಲು. 'ನನಗೆ ವೀರತವಿದೆ - ನನಗೆ ಬುದ್ದಿ ಇದೆ - ನಾನು ಬ್ರಹ್ಮಜಾ ನಿ, ಆತ ಸಾಕ್ಷಾತ್ಕಾರ ಪಡೆದವನು' - ನಿನ್ನ ಸ್ಥಾನದ ಹಿರಿಮೆಯನ್ನು ಹೀಗೆ ಯೋಚಿಸು. 'ಕಾಮಿನಿ ಕಾಂಚನ ತ್ಯಾಗಿಗಳಾದ ಶ್ರೀರಾಮಕೃಷ್ಣ ಪರಮಹಂಸರ ಒಡನಾಡಿಯಾಗಿದ್ದಂಥವರ ಶಿಷ್ಯ ನಾನು' ಎಂದು ಚೆನ್ನಾಗಿ ಮನನ ಮಾಡಿಕೋ. ಇದರಿಂದ ಒಳ್ಳೆಯ ಪರಿಣಾಮ ಉಂಟಾಗುವುದು. ಯಾರಿಗೆ ಈ ಹೆಮ್ಮೆ ಇಲ್ಲವೋ ಅವನಲ್ಲಿ ಬ್ರಹ್ಮನ ಜಾಗೃತಿ ಕೊಂಚವೂ ಆಗಿಲ್ಲ. ರಾಮಪ್ರಸಾದನ ಹಾಡನ್ನು ಕೇಳಿಲ್ಲವೆ? ಅವನು ಹೇಳುತ್ತಿದ್ದ : ಜಗನ್ಮಾತೆ ಆಳುತ್ತಿರುವ ಈ ಜಗತ್ತಿನಲ್ಲಿ ಆರನ್ನು ಕಂಡು ನಾನು ಭಯಪಡುವೆ?' ಇಂತಹ ಹೆಮ್ಮೆಯನ್ನು ಯಾವಾಗಲೂ ಮನಸ್ಸಿನಲ್ಲಿ ಮೆಲುಕು ಹಾಕುತ್ತಿರು. ನಂತರ ಹೃದಯ ದೌರ್ಬಲ್ಯ ಯಾವುದೂ ನಿನ್ನ ಬಳಿ ಸುಳಿಯಲಾರವು. ನಿನ್ನ ಮನಸ್ಸು ಎಂದೂ ದುರ್ಬಲವಾಗಲು ಅವಕಾಶ ಕೊಡಬೇಡ - ಮಹಾವೀರನನ್ನು ನೆನೆ, ಜಗನ್ಮಾತೆಯನ್ನು ಸ್ಮರಿಸು. ಆಗ ನಿನ್ನಿಂದ ಎಲ್ಲಾ ದೌರ್ಬಲ್ಯವೂ ಹೇಡಿತನವೂ ತಕ್ಷಣವೇ ಮಾಯವಾಗುವುದು.</p>
<p>ಈ ಮಾತುಗಳನ್ನು ಹೇಳುತ್ತಾ ಸ್ವಾಮಿಜಿ ಮಹಡಿಯಿಂದ ಕೆಳಗಿಳಿದು ಬಂದು ಅಂಗಳದಲ್ಲಿ ತಾವು ದಿನವೂ ಕುಳಿತುಕೊಳ್ಳುತ್ತಿದ್ದ ಮಂಚದ ಮೇಲೆ ಕುಳಿತರು. ನಂತರ ಅಲ್ಲಿ ನೆರೆದಿದ್ದ ಸಂನ್ಯಾಸಿಗಳು, ಬ್ರಹ್ಮಚಾರಿಗಳನ್ನೆಲ್ಲಾ ಕುರಿತು ಈ ರೀತಿ ಹೇಳಿದರು: ''ಇಲ್ಲಿ ತೆರೆ ಕಳಚಿದ ಬ್ರಹ್ಮನಿದ್ದಾನೆ. ಇದನ್ನು ನಂಬದೆ ಇತರ ವಸ್ತುಗಳ ಮೇಲೆ ಮನಸ್ಸಿಟ್ಟವರಿಗೆ ಧಿಕ್ಕಾರ ! ಓ! ಇಲ್ಲೇ ಬ್ರಹ್ಮ ಅಂಗೈಮೇಲಣ ನೆಲ್ಲಿಕಾಯಂತೆ ಪ್ರತ್ಯಕ್ಷವಾಗಿ ಇದ್ದಾನೆ. ನಿಮಗೆ ಕಾಣುವುದಿಲ್ಲವೆ? ಇಲ್ಲೇ!'</p>
<p>ಈ ಮಾತನ್ನು ಹೇಗೆ ಮನಮುಟ್ಟುವಂತೆ ಹೇಳಿದರೆಂದರೆ ಅಲ್ಲಿದ್ದವರೆಲ್ಲಾ ಪರದೆಯ ಮೇಲೆ ಚಿತ್ರಿಸಿದ ಗೊಂಬೆಗಳಂತೆ ಅಲ್ಲಾಡದೆ ನಿಂತರು. ಎಲ್ಲರನ್ನೂ ಗಾಢಧ್ಯಾನ ಆವರಿಸಿದಂತೆ ಇತ್ತು. ಕೊಂಚ ಕಾಲದ ಮೇಲೆ ಆ ತೀವ್ರತೆ ಕಡಿಮೆಯಾಗಿ ಪ್ರಜ್ಞೆಗೆ ಬಂದರು.</p>
<p>ಮುಂದೆ ಕೊಂಚ ಕಾಲದ ನಂತರ ನಡೆಯುತ್ತಿದ್ದಾಗ ಸ್ವಾಮಿಗಳು ಶಿಷ್ಯನಿಗೆ ಹೇಳಿದರು, ''ಇಂದು ನೋಡಿದೆಯಾ - ಅವರೆಲ್ಲ ಹೇಗೆ ಏಕಮನಸ್ಕರಾದರೆಂದು ? ಅವರೆಲ್ಲಾ ಶ್ರೀರಾಮಕೃಷ್ಣರ ಮಕ್ಕಳು, ಕೇವಲ ಆ ಮಾತುಗಳನ್ನು ಕೇಳಿದುದರಿಂದಲೇ ಅವರಿಗೆ ಸತ್ಯದ ಅರಿವಾಯಿತು.”</p>
<p>ಶಿಷ್ಯ : ಅವರ ವಿಷಯ ಹಾಗಿರಲಿ, ನನ್ನ ಹೃದಯವೂ ಅನಿರ್ವಚನೀಯವಾದ ಆನಂದದಿಂದ ಪುಲಕಿತವಾಯಿತು - ಈಗ ಅದೊಂದು ಮಾಯವಾದ ಸ್ವಪ್ಪದಂತಿದೆ.</p>

<!-- 349-8/0231-->

<p>- ಸ್ವಾಮಿಾಜಿ: ಎಲ್ಲವೂ ಸಕಾಲದಲ್ಲಿ ಬರುವುದು. ಈಗ ಕೆಲಸಮಾಡುತ್ತಾ ಹೋಗಿ, ಮೌಡ್ಯ, ಅಜ್ಞಾನಗಳಲ್ಲಿ ಮುಳುಗಿರುವವರನ್ನು ಎತ್ತಲು ಏನಾದರೂ ಕೊಂಚ ಕೆಲಸಮಾಡಿ. ಆಗ ನಿಮಗೇ ಅಂತಹ ಅನುಭವಗಳು ಬರುವುವು.</p>
<p>- ಶಿಷ್ಯ : ಆ ಕರ್ಮದ ಕೋಟೆಯೊಳಗೆ ಹೋಗಲು ಹೆದರುತ್ತೇನೆ - ಅಷ್ಟು ಶಕ್ತಿಯೂ ಇಲ್ಲ - ಶಾಸ್ತ್ರಗಳೂ ಕರ್ಮದ ಹಾದಿ ಗಹನ ಎಂದು ಹೇಳುತ್ತವೆ.</p>
<p>ಸ್ವಾಮಿಾಜಿ: ಹಾಗಾದರೆ ನೀನೇನು ಮಾಡಬಯಸುವೆ? - ಶಿಷ್ಯ : ಎಲ್ಲಾ ಧರ್ಮಗ್ರಂಥಗಳ ಸತ್ಯವನ್ನೂ ಸಾಕ್ಷಾತ್ಕರಿಸಿಕೊಂಡಿರುವ ನಿಮ್ಮಂತಹ ಪೂಜ್ಯರೊಡನೆ ವಾಸಮಾಡುತ್ತಾ, ಚರ್ಚಿಸುತ್ತಾ, ಅವನ್ನು ಕೇಳುವುದರಿಂದ, ಅವುಗಳ ಮನನ, ಧ್ಯಾನದಿಂದ ಬ್ರಹ್ಮನನ್ನು ಈ ಜೀವನದಲ್ಲೇ ಸಾಕ್ಷಾತ್ಕಾರ ಮಾಡಿಕೊಳ್ಳಬೇಕು. ಇದಲ್ಲದೆ ಬೇರಾವುದಕ್ಕೂ ನನಗೆ ಉತ್ಸಾಹವೂ ಇಲ್ಲ, ಶಕ್ತಿಯೂ ಇಲ್ಲ.</p>
<p>ಸ್ವಾಮಿಜಿ: ನೀನದನ್ನು ಇಚ್ಛೆಪಟ್ಟಿ ಹಾಗೆಯೇ ಮಾಡು. ಶಾಸ್ತ್ರಗಳ ಬಗ್ಗೆ ಇರುವ ನಿನ್ನ ಆಲೋಚನೆ ಮತ್ತು ನಿರ್ಧಾರಗಳನ್ನು ಇತರರಿಗೂ ಹೇಳು. ಅದರಿಂದ ಅವರಿಗೂ ಪ್ರಯೋಜನವಾಗುವುದು. ಎಲ್ಲಿಯವರೆಗೆ ದೇಹವಿರುವುದೋ ಅಲ್ಲಿಯವರೆಗೂ ಏನಾದರೊಂದು ಕೆಲಸ ಮಾಡುತ್ತಲೇ ಇರಬೇಕು. ಆದ್ದರಿಂದ ಇತರರಿಗೆ ಒಳ್ಳೆಯದಾಗುವಂಥ ಕೆಲಸಗಳನ್ನು ಮಾಡು. ಶಾಸ್ತ್ರಗಳ ಸತ್ಯಗಳ ಬಗ್ಗೆ ಹೊಂದಿರುವ ನಿನ್ನ ಸಾಕ್ಷಾತ್ಕಾರ ಮತ್ತು ನಿರ್ಧಾರಗಳು ಸತ್ಯವನ್ನು ಅರಸುತ್ತಿರುವ ಇನ್ನೊಬ್ಬನಿಗೆ ಉಪಯೋಗವಾಗಬಹುದು. ಅವುಗಳನ್ನು ಬರೆದಿಡುವುದರಿಂದ ಇತರರಿಗೆ ಸಹಾಯವಾಗುವುದು.</p>
<p>ಶಿಷ್ಯ : ಮೊದಲು ನನಗೆ ಸತ್ಯಸಾಕ್ಷಾತ್ಕಾರವಾಗಲಿ. ನಂತರ ನಾನು ಬರೆಯುವೆ. “ಅಧಿಕಾರ ಮುದ್ರೆ ಇಲ್ಲದಿದ್ದಲ್ಲಿ ಯಾರೂ ನಿನ್ನ ಮಾತಿಗೆ ಕಿವಿಗೊಡುವುದಿಲ್ಲ' ಎಂದು ಶ್ರೀರಾಮಕೃಷ್ಣರು ಹೇಳುತ್ತಿದ್ದರು. - ಸ್ವಾಮಿಾಜಿ: ಈ ಪ್ರಪಂಚದಲ್ಲಿ ನೀನಿರುವ ಈ ಅವಸ್ಥೆಯಲ್ಲೇ, ಆಧ್ಯಾತ್ಮಿಕ ಸಾಧನೆ ಮತ್ತು ತರ್ಕಾವಸ್ಥೆಯಲ್ಲೇ ಅನೇಕ ಮಂದಿ ಸಿಕ್ಕಿಕೊಂಡಿದ್ದಾರೆ. ಆ ಅವಸ್ಥೆಯನ್ನು ಅವರಿಗೆ ಮಾರಿಹೋಗಲಾಗುತ್ತಿಲ್ಲ. ನಿನ್ನ ಅನುಭವ ಮತ್ತು ಯೋಚನಾತರಂಗದಿಂದ ಕಡೆಯಪಕ್ಷ ಅವರಿಗಾದರೂ ಸಹಾಯವಾದೀತು. ನೀನು ಈ ಮಠದ ಸಾಧುಗಳೊಡನೆ ನಡೆಸಿದ ಸಂಭಾಷಣೆ ತರ್ಕಗಳ ಸಾರವನ್ನು ಸರಳ ಭಾಷೆಯಲ್ಲಿ ಬರೆದರೆ ಅನೇಕರಿಗೆ ಸಹಾಯವಾಗುವುದು.</p>
<p>ಶಿಷ್ಯ : ನೀವು ಹೀಗೆ ಇಚ್ಛೆಪಡುವುದರಿಂದ ಹಾಗೇ ಮಾಡುವೆ.</p>
<p>ಸ್ಯಾಮಾಜಿ: ಇತರರಿಗೆ ಉಪಯೋಗವಾಗದ, ಅಜ್ಞಾನಕೂಪದಲ್ಲಿ ಮುಳುಗಿರುವ ಜನರ ಕಲ್ಯಾಣಕ್ಕೆ ನೆರವಾಗದ, ಕಾಮಿನಿ ಕಾಂಚನದ ಬಂಧನದಿಂದ ಪಾರಾಗಲು ಸಹಾಯ ಮಾಡದ ಆಧ್ಯಾತ್ಮಿಕ ಸಾಧನೆ ಮತ್ತು ಸಾಕ್ಷಾತ್ಕಾರದಿಂದಾಗುವ</p>

<!-- 349-8/0232-->
<p>ಫಲವೇನು ? ಎಲ್ಲಿಯವರೆಗೆ ಒಬ್ಬ ಜೀವಿಯು ಬಂಧನದಲ್ಲಿದ್ದಾನೋ ಅಲ್ಲಿಯವರೆಗೂ ನಿನಗೆ ಮೋಕ್ಷ ದೊರಕುವುದೆಂದು ತಿಳಿದಿರುವೆಯಾ? ಅವನಿಗೆ ಮುಕ್ತಿಯಾಗುವವರೆಗೂ - ಅದಕ್ಕೆ ಹಲವು ಜನ್ಮಗಳು ಬೇಕಾಗಬಹುದು - ನೀನು ಅವನಿಗೆ ಸಹಾಯಮಾಡಲು ಹುಟ್ಟುತ್ತಿರಬೇಕು. ಪ್ರತಿಯೊಬ್ಬ ಜೀವಿಯೂ ನಿನ್ನ ಒಂದು ಭಾಗ, ಇತರರಿಗಾಗಿ ಮಾಡುವ ಎಲ್ಲಾ ಕೆಲಸದ ತತ್ಯಾಧಾರ ಇದು. ನಿನ್ನ ಹೆಂಡತಿ ಮಕ್ಕಳು ನಿನ್ನವರೆಂದು ತಿಳಿದು ಅವರಿಗೆ ಹೃತ್ತೂರ್ವಕವಾಗಿ ಕಲ್ಯಾಣವನ್ನು ಬಯಸುವಂತೆಯೇ ಪ್ರತಿಯೊಬ್ಬ ಜೀವಿಯ ಮೇಲೆ ಅದೇ ಬಗೆಯ ಪ್ರೇಮ ಎಂದಿಗೆ ನಿನ್ನಲ್ಲಿ ಉದಿಸುವುದೋ ಅಂದು ನಿನ್ನಲ್ಲಿ ಬ್ರಹ್ಮ ಜಾಗೃತನಾಗಿರುವನೆಂದು ತಿಳಿ ! ಅಲ್ಲಿಯವರೆಗೂ ಇಲ್ಲ. ಎಂದು ಯಾವ ಜಾತಿಗಳನ್ನೂ ಲೆಕ್ಕಿಸದೆ ಎಲ್ಲರಿಗೂ ಒಳ್ಳೆಯದಾಗಲೆಂದು ಬಯಸುವ ಭಾವನೆ ನಿನ್ನಲ್ಲಿ ಉದಿಸುವುದೋ ಅಂದು ನೀನು ನಿನ್ನ ಗುರಿಯೆಡೆಗೆ ಹೋಗುತ್ತಿರುವೆ ಎಂದು ಭಾವಿಸಿಕೊ... - ಶಿಷ್ಯ : ಸ್ವಾಮಿಾಜಿ, ಇದೆಂತಹ ಪ್ರಚಂಡ ನಿರೂಪಣೆ ! ಸರ್ವರಿಗೂ ಮುಕ್ಕಿಯಾದಲ್ಲದೆ ವ್ಯಕ್ತಿಯೊಬ್ಬನಿಗೆ ಮುಕ್ತಿಯಿಲ್ಲ ! - ನಾನೆಂದೂ ಇಂತಹ ಅದ್ಭುತ ಪ್ರಸ್ತಾವವನ್ನು ಕೇಳಿರಲಿಲ್ಲ.</p>
<p>ಸ್ವಾಮಿಾಜಿ: ಒಂದು ಬಗೆಯ ವೇದಾಂತವಾದಿಗಳು ಈ ಭಾವನೆ ಹೊಂದಿದ್ದಾರೆ. ಅವರ ಪ್ರಕಾರ ವ್ಯಷ್ಟಿಮೋಕ್ಷವು ನಿಜವಾದ ಪರಿಪೂರ್ಣವಾದ ಮೋಕ್ಷವಲ್ಲ, ಸಮಷ್ಟಿ ಮೋಕ್ಷವೇ ನಿಜವಾದ ಮುಕ್ತಿ. ಈ ಪಂಥದಲ್ಲಿ ಒಳ್ಳೆಯದು ಕೆಟ್ಟದ್ದು ಎರಡನ್ನೂ ತೋರಿಸಬಹುದು.</p>
<p>ಶಿಷ್ಯ : ವೇದಾಂತದ ಪ್ರಕಾರ ವ್ಯಕ್ತಿಯ ಪ್ರತ್ಯೇಕೀಕರಣವೇ ಎಲ್ಲಾ ಬಂಧನದ ಮೂಲ, ಆಸೆಗಳ, ಕರ್ಮಗಳ ಫಲವಾಗಿ, ಅನಂತವಾದ ಚಿಚ್ಛಕ್ತಿಯು ಸಾಂತವಾಗಿರುವಂತೆ ತೋರುತ್ತದೆ. ವಿವೇಚನಾಶಕ್ತಿಯಿಂದ ಆ ಸಾಂತತೆಯು ಮಾಯವಾದಾಗ ಜೀವವು ಎಲ್ಲಾ ಬಗೆಯ ಅಧೀನಾವಸ್ಥೆಯಿಂದಲೂ ಬಿಡುಗಡೆ ಹೊಂದುವುದು. ಅಂದ ಮೇಲೆ ಜ್ಞಾನಾತೀತನಾದ ಆತ್ಮನಿಗೆ ಬಂಧನವೆಂದರೇನು? ಜೀವ ಜಗತ್ತು ಯಾರಿಗೆ ಸತ್ಯವಾಗಿದೆಯೋ ಅವರು ಎಲ್ಲರಿಗೂ ಮುಕ್ತಿ ದೊರೆತ ಹೊರತು ತನಗೆ ಸಿಕ್ಕುವುದಿಲ್ಲವೆಂದು ಯೋಚಿಸಬಹುದು. ಆದರೆ ಯಾವಾಗ ಮನಸ್ಸು ಅಧೀನಾವಸ್ಥೆಯ ಎಲ್ಲೆಕಟ್ಟನ್ನೆಲ್ಲಾ ಮಾರಿ ಬ್ರಹ್ಮನಲ್ಲಿ ಲೀನವಾಗುವುದೋ ಆಗ ಅವನಿಗೆ ಭೇದ ಮಾಡಲು ಹೇಗೆ ಸಾಧ್ಯ? ಆದ್ದರಿಂದ ಯಾವುದೂ ಅವನ ಮುಕ್ತಿಗೆ ಅಡ್ಡಿ ಬರುವುದಿಲ್ಲ. * ಸ್ಯಾಮಾಜಿ: ಹೌದು, ನೀನು ಹೇಳುವುದು ನಿಜ. ಮುಕ್ಕಾಲು ಪಾಲು, ವೇದಾಂತಿಗಳೆಲ್ಲಾ ಹಾಗೆಯೇ ಅಭಿಪ್ರಾಯಪಡುತ್ತಾರೆ. ಅದೂ ಒಳ್ಳೆಯದೆ - ಈ ಅಭಿಪ್ರಾಯದಲ್ಲಿ ವ್ಯಕ್ತಿಯ ಮುಕ್ತಿಗೆ ಅಡ್ಡಿಯಿಲ್ಲ. ಆದರೆ ಯಾವ ಮನುಷ್ಯ ತನ್ನ ಜೊತೆಯಲ್ಲೇ ಇಡೀ ವಿಶ್ವವನ್ನೇ ಮುಕ್ತಿಗೆ ಒಯ್ಯುವೆನೆಂದು ಯೋಚಿಸುತ್ತಾನೋ ಅವನೆಂತಹ ಮಹಾತ್ಮನಿರಬೇಕು.</p>

<!-- 349-8/0233-->

<p>ಶಿಷ್ಯ : ಸ್ವಾಮಿಜಿ, ಇದು ನಮ್ಮ ಧೈರ್ಯವನ್ನು ಸೂಚಿಸಬಹುದೇ ಹೊರತು ಇದಕ್ಕೆ ಶಾಸ್ತ್ರ ಸಮ್ಮತವಿಲ್ಲ.</p>
<p>ಸ್ವಾಮಿಗಳು ಬೇರಾವುದೋ ಯೋಚನೆಯಲ್ಲಿ ಮಗ್ನರಾದುದರಿಂದ ನನ್ನ ಮಾತುಗಳನ್ನು ಕೇಳಿಸಿಕೊಳ್ಳಲಿಲ್ಲ. ಅವರು ಕೊಂಚ ಹೊತ್ತಿನ ಮೇಲೆ ಹೇಳಿದರು; “ಹಗಲೂ ರಾತ್ರಿ ಬ್ರಹ್ಮನನ್ನು ಕುರಿತು ಯೋಚಿಸು, ಧ್ಯಾನಿಸು - ಒಂದೇ ಏಕಾಗ್ರತೆಯಿಂದ ಧ್ಯಾನಿಸು. ಬಾಹ್ಯ ಜೀವನದಲ್ಲಿ ಎಚ್ಚೆತ್ತಿರುವಾಗ ಇತರರಿಗಾಗಿ ಕೆಲಸ ಮಾಡು ಅಥವಾ ನಿನ್ನ ಮನಸ್ಸಿನಲ್ಲಿ ಜಗತ್ತಿಗೂ ಜೀವನಿಗೂ ಕಲ್ಯಾಣವಾಗಲಿ' ಎಂದು ಮರಳಿ ಮರಳಿ ಯೋಚಿಸು. “ಎಲ್ಲರ ಮನಸ್ಸು ಬ್ರಹ್ಮನೆಡೆಗೆ ಹರಿಯಲಿ' ಎಂದೂ ಪುನಃ ಪುನಃ ಯೋಚಿಸು. ಇಂತಹ ನಿರರ್ಗಳ ಯೋಚನಾ ಪ್ರವಾಹದಿಂದ ಜಗತ್ತಿಗೂ ಉಪಯೋಗವಾಗುವುದು. ಪ್ರಪಂಚದಲ್ಲಿ ಯಾವುದೇ ಒಳ್ಳೆಯ ಕೆಲಸವಾಗಲಿ, ಯೋಚನೆಯಾಗಲಿ, ನಿರರ್ಥಕವಲ್ಲ. ನಿನ್ನ ಆಲೋಚನಾ ಪ್ರವಾಹ ಬಹುಶಃ ಅಮೆರಿಕಾದಲ್ಲಿರುವವನೊಬ್ಬನ ಧಾರ್ಮಿಕ ಭಾವನೆಯನ್ನು ಎಚ್ಚರಿಸಬಹುದು.”</p>
<p>ಶಿಷ್ಯ : ಸ್ವಾಮಿಾಜಿ, ದಯವಿಟ್ಟು ನನ್ನನ್ನು ಹರಸಿ, ನನ್ನ ಮನಸ್ಸು ಸತ್ಯದಲ್ಲಿ ಕೇಂದ್ರೀಕೃತವಾಗುವಂತೆ ಹರಸಿ.</p>
<p>ಸ್ವಾಮಿಾಜಿ: ಹಾಗೇ ಆಗಲಿ, ನಿನಗೆ ಉತ್ಕಟ ಆಕಾಂಕ್ಷೆ ಇದ್ದರೆ ಖಂಡಿತ ಆಗುವುದು.</p>

<!-- 349-8/0234-->
<p>ಅಧ್ಯಾಯ ೩೯ *</p>
<p>ಸ್ಥಳ : ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೧. ಬೇಲೂರು ಮಠ ಸ್ಥಾಪನೆಯಾದಾಗ ಅನೇಕ ಮಂದಿ ಸಂಪ್ರದಾಯಬದ್ದ ಹಿಂದೂಗಳು ಮಠದ ಜೀವನದ ರೀತಿಯ ವಿಷಯದಲ್ಲಿ ಕಟುವಾಗಿ ಟೀಕಿಸುತ್ತಿದ್ದರು. ಶಿಷ್ಯನಿಂದ ಈ ಟೀಕೆಯ ವಿಷಯವನ್ನು ಕೇಳಿ ಸ್ವಾಮಿಗಳು ಹೇಳುತ್ತಿದ್ದರು: (ತುಲಸೀದಾಸನ ಶ್ಲೋಕದಲ್ಲಿರುವಂತೆ) ಆನೆ ಅಂಗಡಿ ಬೀದಿಯಲ್ಲಿ ಹೋಗುತ್ತಿದ್ದರೆ ಸಾವಿರಾರು ನಾಯಿಗಳು ಬೊಗಳಲು ಮೊದಲುಮಾಡುವುವು.” ಹೀಗೆ ಪ್ರಾಪಂಚಿಕ ಜನರು ಸಾಧುಗಳನ್ನು ಹಳಿದರೆ ಅದರಿಂದ ಸಾಧುಗಳಿಗೆ ಯಾವ ಕೆಟ್ಟ ಭಾವನೆಯೂ ಬರುವುದಿಲ್ಲ. ಅಥವಾ ಅವರು ಹೀಗೆ ಹೇಳುತಿದರು: 'ಕಿರುಕುಳ ಕೊಡದೆ ಯಾವ ಉಪಯುಕ್ತವಾದ ಉದ್ದೇಶವೂ ಸಮಾಜದ ಹೃದಯವನ್ನು ಪ್ರವೇಶಿಸಲಾರದು. ಅಲ್ಲದೆ ಎಲ್ಲರಿಗೂ 'ಪ್ರತಿಫಲದ ಮೇಲೆ ದೃಷ್ಟಿಯಿಡದೆ ನಿಮ್ಮ ನಿಮ್ಮ ಕರ್ಮದಲ್ಲಿ ನಿರತರಾಗಿ, ಒಂದಲ್ಲ ಒಂದು ದಿನ ಅದರ ಫಲವನ್ನು ಅನುಭವಿಸಿಯೇ ತೀರುವಿರಿ' ಎಂದು ಬೋಧಿಸುತ್ತಿದ್ದರು. ಅಲ್ಲದೆ ಅನೇಕ ವೇಳೆ ಅವರ ಬಾಯಲ್ಲಿ 'ಮಗು, ಸತ್ಕರ್ಮಿ ಎಂದೂ ದುಃಖಿಯಾಗುವುದಿಲ್ಲ' ಎಂಬ ಮಾತು ಸದಾ ಇರುತ್ತಿತ್ತು.</p>
<p>೧೯೦೧ನೇ ಇಸವಿ ಮೇ ಅಥವಾ ಜೂನ್ ತಿಂಗಳಲ್ಲಿ ಶಿಷ್ಯನನ್ನು ನೋಡಿ ಸ್ವಾಮಾಜಿ “ಆದಷ್ಟು ಬೇಗ ನನಗೆ ರಘುನಂದನನ ಅಷ್ಟಾವಿಂಶತಿ ತತ್ಯದ ಒಂದು ಪ್ರತಿಯನ್ನು ತಂದುಕೊಡು'' ಎಂದರು.</p>
<p>ಶಿಷ್ಯ : ಹಾಗೇ ಆಗಲಿ. ಆದರೆ ಸ್ವಾಮಿಜಿ, ಈಗಿನ ಕಾಲದಲ್ಲಿ ಆ ಪುಸ್ತಕವನ್ನು ಒಂದು ಮೂಢಾಚಾರದ ರಾಶಿ ಎಂದು ಹೇಳುತ್ತಾರಲ್ಲ - ಅದನ್ನು ಕಟ್ಟಿಕೊಂಡನು ಮಾಡುವಿರಿ?</p>
<p>ಸ್ವಾಮಿಾಜಿ: ಏಕೆ, ರಘುನಂದನನು ಆಗಿನ ಕಾಲದ ಪ್ರಚಂಡ ಪಂಡಿತ, ಪುರಾತನ ಸ್ಕೃತಿಗಳನ್ನೆಲ್ಲಾ ಒಂದುಗೂಡಿಸಿ, ಹಿಂದೂಗಳ ಪದ್ಧತಿ ಸಂಪ್ರದಾಯಗಳನ್ನೆಲ್ಲಾ ಆಗಿನ ಕಾಲಕ್ಕೆ ತಕ್ಕಂತೆ ಹೊಸದಾಗಿ ಮತ್ತು ವಾತಾವರಣಕ್ಕೆ ಸರಿ ಹೊಂದುವಂತೆ ಮಾರ್ಪಡಿಸಿ, ಧರ್ಮಸೂತ್ರಗಳನ್ನು ಬರೆದನು. ಇಡೀ ಬಂಗಾಳ ಅವನಿಂದ ಬಂದ ಆ ನಿಯಮಗಳನ್ನೇ ಅನುಸರಿಸುತ್ತದೆ. ಆದರೆ ಹಿಂದೂಗಳನ್ನು ಮೃತ್ಯುಸಮವಾದ ಸಿದ್ಧಾಂತಕ್ಕೆ ಕಟ್ಟಲು ಹೋಗಿ ಸಮಾಜವನ್ನೇ ಅಧೋಗತಿಗೆ ತಂದನು, ಮುಖ್ಯ ವಿಷಯಗಳ ವಿಚಾರ ಹಾಗಿರಲಿ; ತಿನ್ನುವುದು, ಮಲಗುವುದು ಮುಂತಾದ ನಿತ್ಯಕ್ರಿಯೆಗಳ ವಿಷಯದಲ್ಲೂ ಅವನು ಜನರನ್ನು ನಿಯಮಗಳಿಗೆ ಒಳಪಡಿಸಲು ಯತ್ನಿಸಿದನು. ಈಗಿನ ಬದಲಾಯಿಸಿದ ಕಾಲದಲ್ಲಿ ಅದು ಬಹುಕಾಲ ನಿಲ್ಲಲಾರದು. ಎಲ್ಲಾ ದೇಶಗಳಲ್ಲೂ ಎಲ್ಲಾ ಕಾಲಗಳಲ್ಲೂ ಸಮಾಜದ ವಾಡಿಕೆ ಸಂಪ್ರದಾಯಗಳನ್ನೊಳಗೊಂಡ ಕರ್ಮಕಾಂಡವು ಅದರ ರೂಪವನ್ನು ಬದಲಾಯಿಸುವುದು. ಕೇವಲ ಜ್ಞಾನಕಾಂಡ ಮಾತ್ರ ಬದಲಾಯಿಸುವುದಿಲ್ಲ. ವೇದಗಳ *<span class="en"> C.W, Vol. VII, P. 237</span></p>

<!-- 349-8/0235-->

<p>ಕಾಲದಲ್ಲಿ ಕೂಡ ವಿಧಿನಿಯಮಗಳು ಕ್ರಮೇಣ ಬದಲಾಯಿಸಿದುದನ್ನು ನೀನು ನೋಡುವೆ. ಆದರೆ ಉಪನಿಷತ್ತಿನ ತತ್ನಭಾಗಗಳು ಮಾತ್ರ ಇಲ್ಲಿಯವರೆಗೂ ಬದಲಾಯಿಸದೆ ಹಾಗೇ ಇವೆ - ಅದರ ಬಗ್ಗೆ ಹಲವು ಭಾಷ್ಯಗಳಿವೆ ಅಷ್ಟೆ.</p>
<p>ಶಿಷ್ಯ : ರಘುನಂದನನ ಸ್ಮತಿಯಿಂದ ನೀವೇನು ಮಾಡುವಿರಿ?</p>
<p>ಸ್ವಾಮಾಜಿ: ನಾನು ಈ ಬಾರಿ ದುರ್ಗಾಪೂಜೆಯನ್ನು ಆಚರಿಸಬೇಕೆಂದಿರುವೆ. ಖರ್ಚೂ ಒದಗಿದರೆ ಮಹಾಮಾಯಾ ಪೂಜೆಯನ್ನೂ ಮಾಡುವೆ. ಅದಕ್ಕೆ ಆ ಪೂಜೆಯ ವಿಧಿವತ್ತಾದ ಕ್ರಮವನ್ನು ಓದಬೇಕೆಂದಿರುವೆ. ಮುಂದಿನ ಭಾನುವಾರ ನೀನು ಬರುವಾಗ ಅದರದೊಂದು ಪ್ರತಿಯನ್ನು ತಂದೇ ತೀರಬೇಕು.</p>
<p>ಶಿಷ್ಯ : ಹಾಗೇ ಆಗಲಿ, ಸ್ವಾಮಿಜಿ.</p>
<p>ಮುಂದಿನ ಶನಿವಾರ ಶಿಷ್ಯ ಆ ಪುಸ್ತಕದ ಪ್ರತಿಯೊಂದನ್ನು ತಂದ, ಸ್ವಾಮಿಾಜಿಗೆ ಅದನ್ನು ತೆಗೆದುಕೊಳ್ಳಲು ತುಂಬಾ ಸಂತೋಷವಾಯಿತು. ಇದಾದ ಒಂದು ವಾರದ ನಂತರ ಅವರು ಶಿಷ್ಯನಿಗೆ “ನೀನು ತಂದ ಆ ರಘುನಂದನನ ಸ್ಮತಿಯನ್ನು ನಾನು ಮುಗಿಸಿದೆ. ಸಾಧ್ಯವಿದ್ದಲ್ಲಿ ನಾನು ಜಗನ್ಮಾತೆಯ ಪೂಜೆಯನ್ನು ಆಚರಿಸುವೆ'' ಎಂದು ಹೇಳಿದರು.</p>
<p>ತತ್ಕಾಲದಲ್ಲಿ ದುರ್ಗಾಪೂಜೆ ಬಹು ವಿಜೃಂಭಣೆಯಿಂದ ನಡೆಯಿತು.</p>
<p>*</p>
<p>*</p>
<p>*</p>
<p>ಇದಾದ ಕೊಂಚ ದಿನಗಳ ತರುವಾಯ ಸ್ವಾಮಿಾಜಿ ಕಾಳಿಘಾಟ್‌ನಲ್ಲಿ ಕಾಳಿ ಮಾತೆಯ ಮುಂದೆ ಹೋಮ ಮಾಡಿದರು. ಈ ಸಂದರ್ಭದ ವಿಚಾರವಾಗಿ ಮಾತನಾಡುತ್ತಾ ಒಮ್ಮ ಸ್ವಾಮಿಾಜಿ ಶಿಷ್ಯನಿಗೆ ಹೀಗೆ ಹೇಳಿದರು: 'ಕಾಳಿಘಾಟ್‌ನಲ್ಲಿ ಆಚರಣೆಯ ಸ್ವಾತಂತ್ರ್ಯವು ಇನ್ನೂ ಉಳಿದಿದೆ: ನಾನು ಪಾಶ್ಚಾತ್ಯ ದೇಶದಿಂದ ಹಿಂತಿರುಗಿ ಬಂದವನೆಂದು ತಿಳಿದಿದ್ದರೂ ಆ ದೇವಸ್ಥಾನದ ಅಧಿಕಾರಿಗಳು ನಾನು ದೇವಸ್ಥಾನವನ್ನು ಪ್ರವೇಶಿಸಲು ಸ್ವಲ್ಪವೂ ಅಡ್ಡಿ ಮಾಡಲಿಲ್ಲ. ಅಷ್ಟೇ ಅಲ್ಲದೆ ಅವರು ಪವಿತ್ರ ಪೂಜಾಸ್ಥಳಕ್ಕೆ ನನ್ನನ್ನು ಕರೆದೊಯ್ದು ನಾನು ಮಾತೆಯನ್ನು ಮನದಣಿಯ ಪೂಜೆ ಮಾಡಲು ಸಹಾಯ ಮಾಡಿದರು.”</p>

<!-- 349-8/0236-->
<p>ಅಧ್ಯಾಯ ೪ಂ*</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೨. ಇಂದು ಶ್ರೀರಾಮಕೃಷ್ಣರ ವಾರ್ಷಿಕೋತ್ಸವ ಸ್ವಾಮಿಜಿಗೆ ಕೂಡ ಕಟ್ಟಕಡೆಯ ಉತ್ಸವ. ಶಿಷ್ಯನು ಶ್ರೀರಾಮಕೃಷ್ಣರ ಮೇಲೆ ಕಟ್ಟಿದ ಪ್ರಾರ್ಥನಾ ಶ್ಲೋಕವೊಂದನ್ನು ಸ್ವಾಮಿಾಜಿಗೆ ಒಪ್ಪಿಸಿದ. ನಂತರ ಸ್ವಾಮಿಜಿಯವರ ಪಾದಗಳನ್ನು ಒತ್ತಲು ಪ್ರಾರಂಭಿಸಿದ. ಪದ್ಯವನ್ನೊದುವ ಮೊದಲು ಸ್ವಾಮಿಾಜಿ ಶಿಷ್ಯನಿಗೆ 'ಪಾದಗಳು ಬಹು ನೋಯುತ್ತಿರುವುದರಿಂದ ಮೃದುವಾಗಿ ಒತ್ತು' ಎಂದು ಹೇಳಿದರು.</p>
<p>ಪದ್ಯವನ್ನೋದಿದ ಮೇಲೆ ಸ್ವಾಮಿಾಜಿ ''ಚೆನ್ನಾಗಿ ಬರೆದಿರುವೆ'' ಎಂದರು..</p>
<p>ಸ್ಯಾಮಾಜಿಯ ಖಾಯಿಲೆ ಬಹು ದಾರುಣವಾದುದನ್ನು ನೋಡಿ ಶಿಷ್ಯನ ಹೃದಯ ಹಿಂಡಿದಂತಾಯಿತು. ಅವನ ಅಂತರಂಗದ ಭಾವನೆಗಳನ್ನು ತಿಳಿದು ಸ್ವಾಮಿಜಿ 'ನೀನೇನು ಯೋಚಿಸುತ್ತಿರುವೆ ? ದೇಹ ಹುಟ್ಟಿ ಆಗಿದೆ. ಅದು ಸತ್ತೇ ತೀರಬೇಕು. ನನ್ನ ಅಭಿಪ್ರಾಯಗಳಲ್ಲಿ ಕೆಲವನ್ನಾದರೂ ನಿಮ್ಮಲ್ಲಿ ಬೇರೂರುವ ಹಾಗೆ ಮಾಡಿದ್ದರೆ ನಾನು ಹುಟ್ಟಿದ್ದು ನಿರರ್ಥಕವಲ್ಲವೆಂದು ಭಾವಿಸುವೆ' ಎಂದರು.</p>
<p>ಶಿಷ್ಯ : ನಾವು ನಿಮ್ಮ ಕೃಪೆಗೆ ಅರ್ಹರೆ? ನೀವು ನನ್ನ ಅರ್ಹತೆಯನ್ನು ಗಣನೆಗೆ ತಾರದೆ ನನ್ನನ್ನು ಆಶೀರ್ವದಿಸಿದರೆ ನಾನು ಧನ್ಯನೆಂದು ಭಾವಿಸುವೆ.</p>
<p>- ಸ್ವಾಮಿಾಜಿ: ಯಾವಾಗಲೂ ತ್ಯಾಗವೇ ತಳಹದಿ ಎಂಬುದನ್ನು ನೆನಪಿನಲ್ಲಿಡು. ಎಲ್ಲಿಯವರೆಗೆ ಈ ಭಾವನೆ ಬೇರೂರುವುದಿಲ್ಲವೋ ಅಲ್ಲಿಯವರೆಗೆ ಬ್ರಹ್ಮ ಅಥವಾ ಇತರ ಭೂಮಂಡಲದ ಯಾವ ದೇವರೂ ಮುಕ್ತಿ ಪಡೆಯಲು ಸಾಧ್ಯವಿಲ್ಲ. * ಶಿಷ್ಯ : ಪ್ರತಿದಿನವೂ ನಿಮ್ಮ ಬಾಯಿಂದ ಇದನ್ನು ಕೇಳುತ್ತಿದ್ದರೂ ನಾನು ಸಾಕ್ಷಾತ್ಕರಿಸಿಕೊಳ್ಳಲಾರದೆ ಹೋದೆನೆಂದು ನನಗೆ ತೀವ್ರ ವೇದನೆಯುಂಟಾಗಿದೆ.</p>
<p>ಸ್ವಾಮಿಾಜಿ: ತ್ಯಾಗ ಬಂದೇ ಬರುವುದು. ಆದರೆ ಸಕಾಲದಲ್ಲಿ ಬರುವುದು - “ಕಾಲೇನಾನಿ ವಿಂದತಿ , ತತ್ಕಾಲದಲ್ಲಿ ನಮ್ಮಲ್ಲಿಯೇ ನಮಗೆ ಮುಕ್ತಿ ದೊರಕುವುದು. ಹಿಂದಿನ ಜನ್ಮದ ಸಂಸ್ಕಾರಗಳು ತೀರಿದ ಮೇಲೆ ತ್ಯಾಗ ಎದೆಯಲ್ಲಿ ಚಿಗುರುವುದು. - ಸ್ವಲ್ಪ ಹೊತ್ತಿನ ನಂತರ, 'ನೀನು ಹೊರಗೇಕೆ ಜನರ ಆ ದೊಡ್ಡ ದೊಂಬಿಗೆ ಹೋಗಬೇಕು ? ನೀನು ನನ್ನೊಡನೆಯೆ ಇರು, ನಿರಂಜನನಿಗೆ ಬಾಗಿಲಲ್ಲಿಯೇ ಇರಲು ಹೇಳು. ಯಾರೂ ನನಗೆ ಇಂದು ತೊಂದರೆ ಕೊಡದೆ ಇರಲಿ'' ಎಂದರು.</p>
<p>ನಂತರ ಕೆಳಗಣ ಸಂಭಾಷಣೆ ಶಿಷ್ಯನಿಗೂ ಸ್ವಾಮಿಜಿಗೂ ನಡೆಯಿತು.</p>
<p>ಸ್ವಾಮಿಜಿ: ಇನ್ನು ಮುಂದೆ ವಾರ್ಷಿಕೋತ್ಸವ ಬೇರೆ ವಿಧವಾಗಿ ನಡೆದರೆ ವಾಸಿ ಎಂದು ನನಗೆ ತೋರುತ್ತದೆ. ಒಂದು ದಿನಕ್ಕೆ ಬದಲು ಉತ್ಸವ ಐದಾರು ದಿನ ನಡೆದರೆ ವಾಸಿ. ಮೊದಲನೆ ದಿನ ಧರಶಾಸ್ತ್ರಗಳನ್ನು ಓದುವುದು, ಅದಕ್ಕೆ ಅರ್ಥ ಹೇಳುವುದು. ಎರಡನೆಯ ದಿನ ವೇದಾಂತಗಳ ಮೇಲೆ, ಅವುಗಳ ಸಮಸ್ಯೆ ಮತ್ತು ಪರಿಹಾರಗಳ ಮೇಲೆ</p>
<p>*<span class="en"> C.W, Vol. VII, P. 239</span></p>

<!-- 349-8/0237-->
<p>-</p>
<p>ಭಾಗ ೧, 237</p>
<p>ಚರ್ಚಾಗೋಷ್ಠಿಯನ್ನು ಏರ್ಪಡಿಸುವುದು. ಮೂರನೆಯ ದಿನ ಉಪನ್ಯಾಸಗಳನ್ನಿಡುವುದು. ಕಡೆಯ ದಿನ ಈಗ ನಡೆಯುವಂತೆ ಹಬ್ಬವನ್ನಾಚರಿಸುವುದು. ದುರ್ಗಾಪೂಜೆಯಂತೆಯೆ ನಾಲೈದು ದಿನ ನಡೆಯಬಹುದು. ಮೇಲೆ ಹೇಳಿದ ಹಾಗೆ ಮಾಡಿದರೆ ಶ್ರೀರಾಮಕೃಷ್ಣರ ಶಿಷ್ಯರ ಹೊರತು ಮತ್ತಾರೂ ಕಡೆಯ ದಿನ ಬಿಟ್ಟು ಉಳಿದ ದಿನಗಳಲ್ಲಿ ಅದಕ್ಕೆ ಸಹಕರಿಸಲಾರರು. ಆದರೆ ಅದರಿಂದೇನೂ ಬಾಧಕವಿಲ್ಲ. ಒಂದು ದೊಡ್ಡ ಜನದೊಂಬಿ ಸೇರಿದರೆ ಶ್ರೀರಾಮಕೃಷ್ಣರ ಸಂದೇಶ ಸಾರಿದಂತಾಗುವುದಿಲ್ಲ. - ಶಿಷ್ಯ : ಎಂತಹ ಸುಂದರವಾದ ಆಲೋಚನೆ. ಮುಂದಿನ ಬಾರಿ ತಮ್ಮ ಇಚ್ಛೆಯಂತೆಯೇ ಮಾಡಬಹುದು. - ಸ್ವಾಮಿಾಜಿ: ನೋಡು ಮಗು, ನೀವೆಲ್ಲಾ ಅದರಂತೆ ಮಾಡಿ, ನನಗೆ ಅದರ ಮೇಲೆ ಅಂತಹ ಮನಸ್ಸೇನೂ ಇಲ್ಲ. ಆ ಶಿಷ್ಯ : ಸ್ವಾಮಿಾಜಿ, ಈ ಬಾರಿ ಅನೇಕ ಸಂಗೀತಗಾರರ ಗುಂಪು ಬಂದಿದೆ.</p>
<p>ಈ ಮಾತನ್ನು ಕೇಳಿ ಸ್ವಾಮಿಾಜಿ ಎದ್ದು ಕಿಟಕಿಯ ಕಂಬಿಗಳನ್ನು ಹಿಡಿದುಕೊಂಡು ಗುಂಪುಗೂಡಿದ ಭಕ್ತಗಣವನ್ನು ನೋಡಿದರು. ಕೊಂಚ ಹೊತ್ತಿನ ಮೇಲೆ ಕುಳಿತುಕೊಂಡರು.</p>
<p>ಸ್ವಾಮಿಾಜಿ: ಶ್ರೀರಾಮಕೃಷ್ಣರ ದೈವಲೀಲೆಯಲ್ಲಿ ನೀವೆಲ್ಲಾ ನಟರು. ಮುಂದೆ, ನಮ್ಮ ಮಾತೇಕೆ, ಜನರು ನಿಮ್ಮ ಹೆಸರನ್ನೂ ಪವಿತ್ರವಾಗಿ ಭಾವಿಸುವರು. ನೀನು ಬರೆಯುತ್ತಿರುವ ಈ ಶ್ಲೋಕಗಳು ಪ್ರೇಮ ಮತ್ತು ಜ್ಞಾನ ಸಂಪಾದನೆಗಾಗಿ ಜನರಿಂದ ಓದಲ್ಪಡುತ್ತವೆ. ಆತ್ಮಜ್ಞಾನ ಪಡೆಯುವುದೇ ಜೀವನದ ಮಹೋದ್ದೇಶವೆಂದು ತಿಳಿ. ಜಗದ್ಗುರುಗಳಾದ ಅವತಾರಪುರುಷರಲ್ಲಿ ನಿನಗೆ ಭಕ್ತಿಯಿದ್ದರೆ ಅದು ತನ್ನಷ್ಟಕ್ಕೆ ತಾನೇ ಸಕಾಲದಲ್ಲಿ ಆವಿರ್ಭಾವವಾಗುವುದು. * ಶಿಷ್ಯ : ಸ್ವಾಮಿಜಿ, ನನಗೆ ಜ್ಞಾನಲಾಭವಾಗುವುದೆ? - ಸ್ವಾಮಿಜಿ: ಶ್ರೀರಾಮಕೃಷ್ಣರ ಆಶೀರ್ವಾದದಿಂದ ನಿನಗೆ ಜ್ಞಾನಲಾಭ ವಾಗುವುದು. ನಿನಗೆ ಪ್ರಾಪಂಚಿಕ ಜೀವನದಲ್ಲಿ ಹೆಚ್ಚು ಸುಖ ಸಿಗುವುದಿಲ್ಲ.</p>
<p>ಶಿಷ್ಯ : ನೀವು ನನ್ನ ಮನಸ್ಸಿನ ದುರ್ಬಲತೆಯನ್ನು ನಾಶಮಾಡಲು ಅನುಗ್ರಹಿಸಿದರೆ ಮಾತ್ರ ನನಗೆ ಭರವಸೆಯುಂಟಾಗುವುದು.</p>
<p>ಸ್ವಾಮಾಜಿ: ಅಂಜಿಕೆಯೇಕೆ ? ನೀನು ಅನಿರೀಕ್ಷಿತವಾಗಿ ಇಲ್ಲಿಗೆ ಬಂದಿರುವೆ. ನೀನು ಮುಕ್ತಿ ಹೊಂದೇ ತೀರುವೆ. - ಶಿಷ್ಯ : (ದೈನ್ಯದಿಂದ) ನೀವು ನನ್ನನ್ನು ಕಾಪಾಡಬೇಕು. ಈ ಜನ್ಮದಲ್ಲೇ ಅಜ್ಞಾನದಿಂದ ನನ್ನನ್ನು ಉದ್ಧರಿಸಬೇಕು.</p>
<p>ಸ್ವಾಮಿಜಿ: ಯಾರು ಯಾರನ್ನು ಕಾಪಾಡಲು ಸಾಧ್ಯ ಹೇಳು ? ಗುರು ಕೆಲವು ತೆರೆಗಳನ್ನು ತೆಗೆದುಹಾಕಲು ಮಾತ್ರ ಸಾಧ್ಯ. ಯಾವಾಗ ಈ ಮುಸುಕುಗಳೆಲ್ಲಾ ಹೋಗು ವುವೋ ಆಗ ನಮ್ಮ ಆತ್ಮ ಸ್ವಯಂಪ್ರಕಾಶಮಾನವಾಗಿ ಸೂರ್ಯನಂತೆ ಪ್ರಜ್ವಲಿಸುವುದು.</p>

<!-- 349-8/0238-->
<p>ಶಿಷ್ಯ : ಹಾಗಾದರೆ ಶಾಸ್ತ್ರದಲ್ಲಿ ನಾವೇಕೆ ಕೃಪೆ ಎಂಬುದನ್ನು ಓದುತ್ತೇವಲ್ಲ.</p>
<p>ಸ್ವಾಮಿಾಜಿ: ಕೃಪೆ ಎಂದರೆ ಇದು: ಯಾರಿಗೆ ಆತ್ಮಸಾಕ್ಷಾತ್ಕಾರವಾಗಿದೆಯೊ ಅವನು ದೊಡ್ಡ ಶಕ್ತಿಯ ಭಂಡಾರವಾಗಿರುವನು. ಆತನನ್ನು ಕೇಂದ್ರವಾಗಿಟ್ಟುಕೊಂಡು ಒಂದು ವೃತ್ತವನ್ನೆಳೆದರೆ ಯಾರು ಆ ವೃತ್ತದೊಳಗೆ ಬರುವರೋ ಅವರು ಆತನ ಅಭಿಪ್ರಾಯಗಳ ಆಕರ್ಷಣೆಗೊಳಗಾಗುವರು. ಹಾಗೇ ಹೆಚ್ಚು ತಪಸ್ಸಿಲ್ಲದೆ ಆತನ ಅದ್ಭುತ ಆಧ್ಯಾತ್ಮಿಕತೆಯ ಫಲವನ್ನು ಹೊಂದುವರು. ಇದನ್ನು ಕೃಪೆ ಎಂದು ನೀನು ಕರೆಯುವುದಾದರೆ ಹಾಗೇ</p>
<p>ಕರೆ,</p>
<p>- ಶಿಷ್ಯ : ಇದಕ್ಕಿಂತ ಹೆಚ್ಚಿನ ಪದವಿ ಇಲ್ಲವೆ?</p>
<p>ಸ್ವಾಮಿಾಜಿ: ಇದೆ. ಅವತಾರಪುರುಷರು ಬಂದಾಗ ಅವರೊಡನೆ ವಿಶ್ವ ನಾಟಕದ ಸಹಾಯಾರ್ಥವಾಗಿ ಅನೇಕ ಮುಕ್ತಾತ್ಮರೂ ಬರುವರು. ಲಕ್ಷಾಂತರ ಜೀವಿಗಳನ್ನು ಅಜ್ಞಾನದಿಂದ ಉದ್ಧಾರಮಾಡಿ ಅವರಿಗೆ ಅದೇ ಜನ್ಮದಲ್ಲೇ ಮುಕ್ತಿ ಕೊಡಲು ಅವತಾರಪುರುಷನಿಗೆ ಮಾತ್ರ ಸಾಧ್ಯ. ಇದಕ್ಕೆ ಕೃಪೆ ಎನ್ನುವರು. ನಿನಗೆ ಅರ್ಥವಾಯಿತೆ ?</p>
<p>ಶಿಷ್ಯ : ಆಯಿತು ಸ್ವಾಮಿಜಿ. ಅಂತಹವರ ದರ್ಶನಲಾಭದಿಂದ ಧನ್ಯರಾಗದವರ ಪಾಡೇನು?</p>
<p>ಸ್ವಾಮಿಾಜಿ: ಅದಕ್ಕೆ ದಾರಿ ಆತನನ್ನು ಪ್ರಾರ್ಥಿಸುವುದೊಂದೆ - ಆತನನ್ನು ಪ್ರಾರ್ಥಿಸುವುದರಿಂದ ಅನೇಕ ಮಂದಿ ಆತನ ದರ್ಶನಲಾಭ ಪಡೆದಿದ್ದಾರೆ. ಮಾನವ ಶರೀರದಲ್ಲೇ ನೋಡಿ ಆತನ ಕೃಪೆಗೆ ಪಾತ್ರರಾಗಿದ್ದಾರೆ.</p>
<p>ಶಿಷ್ಯ : ಶ್ರೀರಾಮಕೃಷ್ಣರ ನಿಲ್ಯಾಣವಾದ ಮೇಲೆ ನೀವೆಂದಾದರೂ ಅವರನ್ನು ನೋಡಿದ್ದೀರಾ?</p>
<p>ಸ್ವಾಮಿಾಜಿ: ಅವರು ದೇಹತ್ಯಾಗ ಮಾಡಿದಮೇಲೆ ನಾನು ಘಾಜಿಪುರದ ಪವಾಹಾರಿ ಬಾಬಾರೊಡನೆ ಕೆಲವು ಕಾಲ ಸಂಪರ್ಕವನ್ನಿಟ್ಟುಕೊಂಡಿದ್ದೆ. ಅವರ ಆಶ್ರಮಕ್ಕೆ ಕೊಂಚ ದೂರದಲ್ಲಿರುವ ತೋಟವೊಂದರಲ್ಲಿ ನಾನು ವಾಸಿಸುತ್ತಿದ್ದೆ. ಜನರು ಅದೊಂದು ದೆವ್ವದ ತೋಟವೆನ್ನುತ್ತಿದ್ದರು. ಆದರೆ ನನಗೇ ಗೊತ್ತಿರುವಂತೆ ನಾನೇ ಒಂದು ಭೂತವಾಗಿ ದ್ದುದರಿಂದ ನನಗೆ ದೆವ್ವದ ಭೀತಿಯೇನೂ ಇರಲಿಲ್ಲ. ಅದರಲ್ಲಿ ಅನೇಕ ನಿಂಬೆಹಣ್ಣಿನ ಗಿಡಗಳಿದ್ದು ಬೇಕಾದಷ್ಟು ಹಣ್ಣು ಬಿಟ್ಟಿತ್ತು. ಆಗ ನಾನು ಅತಿಸಾರದಿಂದ ನರಳುತ್ತಿದ್ದೆ. ಬ್ರೆಡ್ ಹೊರತು ಮತ್ತೇನೂ ಆಹಾರವಿರಲಿಲ್ಲ. ಆದ್ದರಿಂದ ಜೀರ್ಣಶಕ್ತಿಯನ್ನು ವೃದ್ಧಿ ಮಾಡಿಕೊಳ್ಳಲು ನಾನು ತುಂಬಾ ನಿಂಬೆಹಣ್ಣನ್ನು ತಿನ್ನುತ್ತಿದ್ದೆ. ಪ್ರವಾಹಾರಿ ಬಾಬಾ ಜೊತೆ ಇದ್ದು ನಾನು ಅವರನ್ನು ತುಂಬಾ ಇಷ್ಟಪಟ್ಟೆ, ಆತನನ್ನು ತುಂಬಾ ಪ್ರೀತಿಸತೊಡಗಿದೆ. ಶ್ರೀರಾಮಕೃಷ್ಣರ ಜೊತೆಯಲ್ಲಿ ಅಷ್ಟು ದಿನ ಇದ್ದರೂ ದೇಹವನ್ನು ಬಲಿಷ್ಠಮಾಡಲು ಯಾವ ಕಲೆಯನ್ನೂ ನಾನು ಕಲಿಯಲಿಲ್ಲ ಎಂದು ಒಂದು ದಿನ ಯೋಚಿಸಿದೆ. ನಾನು ಪವಾಹಾರಿಬಾಬರವರಿಗೆ ಹಠಯೋಗ ಗೊತ್ತಿತ್ತೆಂದು ಕೇಳಿದ್ದೆ. ನನಗೆ ತಿಳಿದಿರುವಂತೆ ನಾನು ದೃಢ ನಿರ್ಧಾರದಿಂದ ಯಾವುದರ ಮೇಲೆ ಮನಸ್ಸಿಡುವೆನೋ ಅದನ್ನು ಮಾಡೇ ತೀರುವೆ. ನಾನು ದೀಕ್ಷೆ ತೆಗೆದುಕೊಳ್ಳುವ ಹಿಂದಿನ ಸಂಜೆ ನಾನೊಂದು</p>

<!-- 349-8/0239-->

<p>ಮಂಚದ ಮೇಲೆ ಮಲಗಿ ಯೋಚಿಸುತ್ತಿದ್ದ. ತಕ್ಷಣವೇ ನನ್ನ ಬಲಭಾಗದಲ್ಲಿ ಶ್ರೀರಾಮಕೃಷ್ಣರು ಬಹು ದುಃಖಿತರಾದಂತೆ ನಿಂತಿರುವುದನ್ನು ನೋಡಿದೆ. ನಾನು ಅವರಿಗೆ ನನ್ನನ್ನು ಸಂಪೂರ್ಣ ಅರ್ಪಿಸಿದ್ದೆ. ಈಗ ಮತ್ತೊಬ್ಬ ಗುರುವನ್ನು ಹೊಂದಲು ಯೋಚಿಸುತ್ತಿದ್ದ ನನ್ನ ಆಲೋಚನೆಯ ವಿಚಾರವಾಗಿ ನನಗೇ ನಾಚಿಕೆಯಾಗಿ ನಾನು ಅವರನ್ನು ನೋಡುತ್ತಾ ಇದ್ದೆ. ಹೀಗೇ ೨-೩ ಗಂಟೆಗಳ ಕಾಲ ಕಳೆದಿರಬಹುದು. ನನ್ನ ಬಾಯಿಂದ ಒಂದು ಮಾತೂ ಹೊರಡಲಿಲ್ಲ. ನಂತರ ಇದ್ದಕ್ಕಿದ್ದಂತೆ ಅವರು ಮಾಯವಾದರು. ಶ್ರೀರಾಮಕೃಷ್ಣರನ್ನು ನೋಡಿದುದರಿಂದ ಅಂದು ರಾತ್ರಿ ನನ್ನ ಮನಸ್ಸು ಅಲ್ಲೋಲ ಕಲ್ಲೋಲವಾಗಿ ಪವಾಹಾರಿ ಬಾಬಾ ಹತ್ತಿರ ದೀಕ್ಷೆ ತೆಗೆದುಕೊಳ್ಳುವುದನ್ನು ಮುಂದಕ್ಕೆ ಹಾಕಿದೆ. ಒಂದೆರಡು ದಿನಗಳಾದ ಮೇಲೆ ಪುನಃ ನನ್ನ ಮನಸ್ಸಿನಲ್ಲಿ ಪವಾಹಾರಿಬಾಬಾರವರಲ್ಲಿ ದೀಕ್ಷೆ ತೆಗೆದುಕೊಳ್ಳುವ ಯೋಚನೆ ಬಂತು. ಪುನಃ ರಾತ್ರಿ ಹಿಂದಿನಂತೆ ಶ್ರೀರಾಮಕೃಷ್ಣರು ಕಾಣಿಸಿಕೊಂಡರು. ಹೀಗೆ ಒಂದಾದಮೇಲೊಂದರಂತೆ ಅನೇಕ ದಿನಗಳು ನನಗೆ ಶ್ರೀರಾಮಕೃಷ್ಣರ ದರ್ಶನವಾದ ಮೇಲೆ ಪ್ರತಿ ಬಾರಿ ನಾನು ನಿರ್ಧಾರ ಮಾಡಿದಾಗಲೂ ಆ ರೀತಿ ದರ್ಶನವಾಗುತ್ತಿದ್ದರಿಂದ ಇದರಿಂದ ಕೆಡಕುಂಟಾಗುವುದಲ್ಲದೆ ಒಳ್ಳೆಯದೇನೂ ಆಗುವುದಿಲ್ಲವೆಂದು ನಾನು ದೀಕ್ಷೆ ತೆಗೆದುಕೊಳ್ಳುವ ಯೋಚನೆಯನ್ನು ಬಿಟ್ಟುಬಿಟ್ಟೆ, - ಕೊಂಚ ಕಾಲಾನಂತರ ಸ್ವಾಮಿಜಿಯವರು ಶಿಷ್ಯನನ್ನು ಕುರಿತು ಹೇಳಿದರು: “ಶ್ರೀರಾಮಕೃಷ್ಣರನ್ನು ನೋಡಿದವರೆಲ್ಲಾ ಧನ್ಯರು. ಅವರ ಜನ್ಮ ಅವರ ಕರ್ಮವೆಲ್ಲ ಪವಿತ್ರವಾಗಿವೆ. ನೀವೆಲ್ಲಾ ಅವರ ದರ್ಶನ ಪಡೆದೇ ಪಡೆಯುವಿರಿ. ನೀವು ಇಲ್ಲಿಗೆ ಬಂದಮೇಲೆ ಅವರಿಗೆ ಬಹಳ ಸಮಿಾಪದಲ್ಲಿರುವಿರಿ. ಶ್ರೀರಾಮಕೃಷ್ಣರಂತೆ ಈ ಭೂಮಿಗೆ ಯಾರು ಬಂದರೆಂದು ಯಾರಿಗೂ ಅರ್ಥವಾಗುವುದಿಲ್ಲ. ಅವರ ಅಂತರಂಗದ ಶಿಷ್ಯರೂ ಕೂಡ ಅದರ ಸತ್ಯಸಂಗತಿಯನ್ನರಿಯರು. ಕೇವಲ ಕೆಲವರಿಗೆ ಅವರ ವಿಚಾರ ಕೊಂಚ ತಿಳಿದಿದೆ. ಎಲ್ಲರಿಗೂ ಆಮೇಲೆ ಅರ್ಥವಾಗುವುದು.” - ಸಂಭಾಷಣೆ ನಡೆಯುತ್ತಿರುವಾಗ ಸ್ವಾಮಿ ನಿರಂಜನಾನಂದರು ಬಾಗಿಲನ್ನು ತಟ್ಟಲು ಶಿಷ್ಯನು ಎದ್ದು ಯಾರು ಬಂದಿದ್ದಾರೆ?'' ಎಂದು ವಿಚಾರಿಸಿದ. ನಿರಂಜನರು 'ಸೋದರಿ ನಿವೇದಿತ ಮತ್ತು ಇತರ ಆಂಗ್ಲೆಯ ಸ್ತ್ರೀಯರು' ಎಂದಮೇಲೆ ಅವರನ್ನು ಕೊಠಡಿಯೊಳಕ್ಕೆ ಬಿಡಲಾಯಿತು. ಅವರು ನೆಲದಮೇಲೆ ಕುಳಿತುಕೊಂಡು ಸ್ವಾಮಿಜಿಯವರ ಆರೋಗ್ಯವನ್ನು ವಿಚಾರಿಸಿಕೊಂಡರು. ಸ್ವಲ್ಪ ಮಾತಾದ ಮೇಲೆ ಅವರು ಹೊರಟು ಹೋದರು. ನಂತರ ಸ್ವಾಮಿಾಜಿ ಶಿಷ್ಯನಿಗೆ ಹೇಳಿದರು: 'ನೋಡು, ಅವರೆಷ್ಟು ಸುಸಂಸ್ಕೃತರು. ಅವರು ಬಂಗಾಳಿಗಳಾಗಿದ್ದರೆ ನಾನು ಆರೋಗ್ಯವಾಗಿಲ್ಲವೆಂದು ತಿಳಿದಿದ್ದರೂ ಅರ್ಧಗಂಟೆಯ ಹೊತ್ತಾದರೂ ಮಾತನಾಡದೆ ಹೋಗುತ್ತಿರಲಿಲ್ಲ.''</p>
<p>ಈಗ ಎರಡೂವರೆ ಗಂಟೆಯಾಗಿರಬಹುದು. ಹೊರಗಡೆ ಬಹುಮಂದಿ ಸೇರಿದ್ದರು. ಸ್ವಾಮಿಾಜಿ ಶಿಷ್ಯನ ಮನೋಗತವನ್ನರಿತು ಕೊಂಚ ಹೊರಗಡೆ ಹೋಗಿ ನೋಡಿಕೊಂಡು ಬಾ-ಆದರೆ ಬೇಗ ಬಂದುಬಿಡು'' ಎಂದರು.</p>

<!-- 349-8/0240-->
<p>- ಅಧ್ಯಾಯ ೪೧ *</p>
<p>ಸ್ಥಳ : ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೨. ಪೂರ್ವ ಬಂಗಾಳದಿಂದ ಹಿಂತಿರುಗಿ ಬಂದಾಗಿನಿಂದಲೂ ಸ್ವಾಮಿಜಿ ಮಠದಲ್ಲಿಯೇ ಇದು ಮಗುವಿನಂತಹ ಜೀವನ ನಡೆಸುತ್ತಿದ್ದರು. ಪ್ರತಿ ವರುಷವೂ ಕೆಲವು ಸಂತಾಲ ಕೆಲಸಗಾರರು ಮಠದಲ್ಲಿ ಕೆಲಸ ಮಾಡುತ್ತಿದ್ದರು. ಸ್ವಾಮಿಾಜಿ ಅವರೊಂದಿಗೆ ಹಾಸ್ಯ ಮಾಡುತ್ತಾ ಅವರ ಸುಖ ದುಃಖಗಳನ್ನು ವಿಚಾರಿಸುವುದರಲ್ಲಿ ಸಂತೋಷಿಸುತ್ತಿದ್ದರು. ಒಂದು ದಿನ ಕೆಲವು ಮಂದಿ ದೊಡ್ಡ ಮನುಷ್ಯರು ಕಲ್ಕತ್ತೆಯಿಂದ ಸ್ವಾಮಿಾಜಿಯನ್ನು ಸಂದರ್ಶಿಸಲು ಬಂದರು. ಅಂದು ಸ್ವಾಮಿಾಜಿ ಸಂತಾಲರೊಡನೆ ಖುಷಿಯಾಗಿ ಮಾತನಾಡುತ್ತಿದ್ದಾಗ ಆ ದೊಡ್ಡ ಮನುಷ್ಯರು ಬಂದಿರುವ ಸಮಾಚಾರವನ್ನು ಕೇಳಿ, 'ನನಗೆ ಈಗ ಹೋಗಲಾಗುವುದಿಲ್ಲ. ನಾನು ಈ ಜನ ರೊಡನೆ ಸಂತೋಷವಾಗಿದ್ದೇನೆ' ಎಂದರು. ಅಂದು ನಿಜವಾಗಿಯೂ ಸ್ವಾಮಿಾಜಿ ಸಂತಾಲರನ್ನು ಬಿಟ್ಟು ಆ ಮನುಷ್ಯರನ್ನು ನೋಡಲು ಹೋಗಲೇ ಇಲ್ಲ..</p>
<p>ಆ ಸಂತಾಲರಲ್ಲಿ ಒಬ್ಬನ ಹೆಸರು “ಕಿಷ್ಟ' ಎಂದಿತ್ತು. ಸ್ವಾಮಿಾಜಿ ಆ ಕಿಷ್ಟನನ್ನು ತುಂಬಾ ಪ್ರೀತಿಸುತ್ತಿದ್ದರು. ಸ್ವಾಮೀಜಿ ಅವರೊಡನೆ ಮಾತನಾಡಲು ಹೋದಾಗ ಕಿಷ್ಟನು ಸ್ವಾಮಿಾಜಿಗೆ ಹೇಳುತ್ತಿದ್ದ 'ಓ ಸ್ವಾಮಿಾಜಿ, ನಾನು ಕೆಲಸಮಾಡುತ್ತಿದ್ದಾಗ ಬರಬೇಡಿ. ನಿಮ್ಮೊಡನೆ ಮಾತನಾಡುತ್ತಾ ಸಮಯವೆಲ್ಲಾ ಕಳೆದುಹೋಗಿ ಕೆಲಸವೇ ಸಾಗುವುದಿಲ್ಲ. ಕೊನೆಗೆ ಇದರ ಮೇಲ್ವಿಚಾರಕರಾದ ಸ್ವಾಮಿಾಜಿ ಬಂದಾಗ ನಮಗೆ ಚೆನ್ನಾಗಿ ಬೈಗುಳ ಸಿಗುತ್ತೆ. ಸ್ವಾಮಿಜಿ ಇದರಿಂದ ಎದೆಕರಗಿ ಹೇಳಿದರು: “ಇಲ್ಲ, ಇಲ್ಲ ಅವರೇನೂ ಬೈಯುವುದಿಲ್ಲ. ನಿಮ್ಮ ಊರಿನ ವಿಚಾರ ಕೊಂಚ ಹೇಳಿ.'' ಮಾತನಾಡುತ್ತಾ ಹಾಗೇ ಅವರ ಸಂಸಾರ ಜೀವನದ ವಿಚಾರವನ್ನೂ ಕೇಳುತ್ತಿದ್ದರು.</p>
<p>ಒಂದು ದಿನ ಸ್ವಾಮಿಾಜಿ ಕಿಷ್ಯನನ್ನು ಕೇಳಿದರು: “ನೀವು ಒಂದು ದಿನ ಇಲ್ಲಿ ಊಟಮಾಡುವಿರಾ?'' ಕಿಷ್ಯ ಹೇಳಿದ: “ನೀವು ಮುಟ್ಟಿದ ಪದಾರ್ಥ ನಾವು ತಿನ್ನುವುದಿಲ್ಲ. ನೀವು ನಮ್ಮ ಆಹಾರಕ್ಕೆ ಉಪ್ಪನ್ನು ಹಾಕಿದರೆ ನಮ್ಮ ಜಾತಿ ಹೋಗುವುದು.” ಸ್ವಾಮಾಜಿ “ನೀವು ಉಪ್ಪನ್ನೇಕೆ ತಿನ್ನಬೇಕು. ಉಪ್ಪು ಹಾಕದ ಪಲ್ಯ ಮಾಡಿದರೆ ನೀವು ಉಣ್ಣಬಹು ದಲ್ಲವೆ?'' ಎಂದು ಕೇಳಿದರು. ಕಿಷ್ಟ ಒಪ್ಪಿಕೊಂಡ. ನಂತರ ಸ್ವಾಮಿಾಜಿ ಅಪ್ಪಣೆಯಂತೆ ಬ್ರೆಡ್, ಪಲ್ಯ, ಮಿಠಾಯಿ, ಮೊಸರು ಮುಂತಾದುವನ್ನು ತಂದು ಸಂತಾಲರ ಊಟಕ್ಕಾಗಿ ಸಿದ್ದಪಡಿಸಲಾಯಿತು. ಸ್ವಾಮಿಾಜಿ ಅವರೆಲ್ಲಾ ತಮ್ಮ ಮುಂದೆಯೇ ಊಟ ಮಾಡುವಂತೆ ಮಾಡಿದರು. ಊಟ ಮಾಡುತ್ತಿದ್ದಾಗ ಕಿಷ್ಯ ಹೇಳಿದ: 'ನಿಮಗೆ ಹೇಗೆ ಈ ಪದಾರ್ಥ ಸಿಕ್ಕಿತು ? ಇದರಂತಹ ರುಚಿಯನ್ನು ನಾನೆಂದೂ ಕಂಡೇ ಇರಲಿಲ್ಲ. ಅವರಿಗೆ ಹೊಟ್ಟೆ ತುಂಬಾ ಊಟ ಮಾಡಿಸುತ್ತಾ ಸ್ವಾಮೀಜಿ ಹೇಳಿದರು: 'ನೀವೆಲ್ಲಾ ನಾರಾಯಣರು, ದೇವರ ಆವಿರ್ಭಾವ. ಇಂದು ನಾನು ನಾರಾಯಣನಿಗೆ ಊಟವನ್ನರ್ಪಿಸಿದ್ದೇನೆ. ದರಿದ್ರ ನಾರಾಯಣ ಸೇವೆ.” ಬಡವರಲ್ಲಿ ದೇವರನ್ನು ಕಾಣುವುದು ಎನ್ನುತ್ತಿದ್ದುದನ್ನು ಅಂದು ಸಾಮಾಜಿ ಕಾರ್ಯರೂಪದ ಲ್ಲಿ ನೆರವೇರಿಸಿದರು.</p>
<p>ವೆ *<span class="en"> C.W, Vol. VII, P244</span></p>

<!-- 349-8/0241-->

<p>ಊಟವಾದ ನಂತರ ಸಂತಾಲರು ವಿಶಾಂತಿಗೆ ತೆರಳಿದರು. ಸ್ವಾಮಿಾಜಿ ಶಿಷ್ಯನನ್ನುದ್ದೇಶಿಸಿ ಹೇಳಿದರು: "ಅವರಲ್ಲಿ ಎಷ್ಟು ಸರಳತೆ ಇದೆ ನೋಡಿದೆಯಾ? ಅವರ ಕಷ್ಟವನ್ನು ಕೊಂಚವಾದರೂ ಕಡಿಮೆ ಮಾಡಬಲ್ಲಿರಾ? ಇಲ್ಲದಿದ್ದಲ್ಲಿ ಕಾವಿಬಟ್ಟೆ ಧರಿಸಿ ಪ್ರಯೋಜನವೇನು? ಇತರರ ಕಲ್ಯಾಣಕ್ಕೋಸುಗ ಎಲ್ಲವನ್ನೂ ತ್ಯಾಗಮಾಡುವುದೇ ನಿಜವಾದ ಸಂನ್ಯಾಸ. ಅವರು ಜೀವನದಲ್ಲಿ ಏನೊಂದು ಒಳ್ಳೆಯದನ್ನೂ ಅನುಭವಿಸಿಲ್ಲ. ಕೆಲವು ವೇಳೆ ನನಗೆ ಈ ಮಠವನ್ನೆಲ್ಲಾ ಮಾರಿ ಬಂದ ದುಡ್ಡನ್ನು ಬಡಬಗ್ಗರಿಗೆ ಹಂಚಿಬಿಡ ಬೇಕೆನ್ನಿಸುವುದು. ನಾವು ಮಠವನ್ನು ನಮ್ಮ ಆಶ್ರಯವನ್ನಾಗಿ ಮಾಡಿಕೊಂಡೆವು. ಅಯ್ಯೋ ! `ಈ ದೇಶದ ಜನರಿಗೆ ತಿನ್ನಲಿಕ್ಕೆ ಹಿಟ್ಟಿಲ್ಲ. ನಮಗೆ ತುತ್ತಲಿಕ್ಕಾದರೂ ಹೇಗೆ ಮನಸ್ಸು ಬರುವುದು? ನಾನು ಪಾಶ್ಚಾತ್ಯ ದೇಶದಲ್ಲಿದ್ದಾಗ ಜಗನ್ಮಾತೆಗೆ ಪ್ರಾರ್ಥಿಸುತ್ತಿದ್ದೆ : ಇಲ್ಲಿಯ ಜನರು ಹೂವಿನ ಸುಪ್ಪತ್ತಿಗೆಯಲ್ಲಿ ಮಲಗುತ್ತಿದ್ದಾರೆ. ಎಲ್ಲಾ ಬಗೆಯ ರುಚಿಕರವಾದ ವಸ್ತುಗಳನ್ನೂ ತಿನ್ನುತ್ತಾರೆ. ಅವರು ಅನುಭವಿಸದ ಸುಖವೇನಿದೆ? ನಮ್ಮ ದೇಶದ ಜನರಾದರೂ ಹೊಟ್ಟೆಗಿಲ್ಲದೆ ಸಾಯುತ್ತಿದ್ದಾರೆ. ತಾಯಿ, ಅವರಿಗೆ ಬೇರೆ ಮಾರ್ಗವೇ ಇಲ್ಲವೇ ? ನಾನು ಪರದೇಶಕ್ಕೆ ಧರ್ಮ ಬೋಧಿಸಲು ಹೋದುದಕ್ಕೆ ಒಂದು ಮುಖ್ಯ ಉದ್ದೇಶ ನಮ್ಮ ದೇಶದ ಜನರ ಹೊಟ್ಟೆ ತುಂಬಿಸಲು ಅಲ್ಲೇನಾದರೂ ಸಹಾಯವಾಗಬಹುದೆಂದು.”</p>
<p>“ನನ್ನ ದೇಶದ ಬಡ ಜನರು ಉಪವಾಸದಿಂದ ನರಳುವುದನ್ನು ನೋಡಿದಾಗ ನನಗೆ ಈ ವಿಧಿಯುಕ್ತ ಪೂಜೆ, ಪಾಂಡಿತ್ಯವೆಲ್ಲವನ್ನೂ ಕಿತ್ತೊಗೆದು ಗ್ರಾಮ ಗ್ರಾಮಗಳಿಗೂ ಹೋಗಿ ಅಲ್ಲಿಯ ಹಣವಂತರಿಗೆ ನಮ್ಮ ಸಾಧನೆ ಮತ್ತು ಶೀಲದ ಬಲದಿಂದ ಮನದಟ್ಟು ಮಾಡಿಸಿ ಹಣವನ್ನು ಕೂಡಿಸಿ ಬಡವರಿಗೆ ಸೇವೆಮಾಡುತ್ತಾ ಇಡೀ ಜೀವನವೆಲ್ಲಾ ಕಳೆಯಬೇಕೆನ್ನಿಸುವುದು.”</p>
<p>“ಅಯ್ಯೋ ! ಯಾರೂ ದೇಶದ ಬಡಬಗ್ಗರ ವಿಚಾರವಾಗಿ ಯೋಚಿಸುವುದಿಲ್ಲ. ಅವರೇ ಪಟ್ಟಣದ ಮೂಲಾಧಾರ. ಅವರ ಶ್ರಮದಿಂದ ಆಹಾರ ಉತ್ಪತ್ತಿಯಾಗುತ್ತಿದೆ. ಈ ಬಡಜನರು, ಈ ಗುಡಿಸುವವರು, ಕೂಲಿಕಾರರು ಒಂದು ದಿನ ತಮ್ಮ ಕೆಲಸವನ್ನು ನಿಲ್ಲಿಸಲಿ, ಇಡೀ ಪಟ್ಟಣವೇ ಹಾಹಾಕಾರವೇಳುವುದು. ಆದರೆ ಯಾರೂ ಅವರ ಬಗ್ಗೆ ಕನಿಕರಿಸುವುದಿಲ್ಲ. ಅವರ ಕಷ್ಟಗಳಲ್ಲಿ ಸಂತೈಸುವವರಿಲ್ಲ. ಸ್ವಲ್ಪ ನೋಡು, ಹಿಂದೂಗಳು ಸಹಾನುಭೂತಿ ತೋರದುದರ ಫಲವಾಗಿ ಮದ್ರಾಸಿನಲ್ಲಿ ಸಾವಿರಾರು ಜನ ಹೊಲೆಯರು ಕೆಸರಾಗುತ್ತಿದ್ದಾರೆ. ಇದಕ್ಕೆ ಕೇವಲ ಹಸಿವೇ ಮುಖ್ಯ ಕಾರಣವಲ್ಲ. ನಿಮ್ಮಿಂದ ಅವರಿಗೆ ಕೊಂಚವೂ ಸಹಾನುಭೂತಿ ದೊರಕದುದೇ ಇದಕ್ಕೆ ಕಾರಣ. ಹಗಲೂ ರಾತ್ರಿ ನಾವು ಅವರಿಗೆ 'ಮುಟ್ಟಬೇಡಿ, ಮುಟ್ಟಬೇಡಿ' ಎಂದು ಕೂಗುತ್ತಿದ್ದೇವೆ. ದೇಶದಲ್ಲಿ ಕೊಂಚವಾದರೂ ಕನಿಕರ, ಸಹಾನುಭೂತಿ ಉಳಿದಿರುವುದೇನು ! ಎಲ್ಲೆಲ್ಲೂ 'ಮುಟ್ಟಬೇಡಿ' ಎಂಬ ಪಂಗಡದವರೇ ! ಅಂತಹ ಪದ್ದತಿಯನ್ನು ಎಸೆಯಿರಿ ! ಒಮೊಮ್ಮೆ ನನಗೆ ಈ 'ಮುಟ್ಟಬೇಡಿ' ಎಂಬ ಧರ್ಮದ ಎಲ್ಲೆಯನ್ನು ಕತ್ತರಿಸಿ ಹೊರಗೆ ನಿಂತು ಎಲ್ಲರಿಗೂ “ಯಾರು ಬಡವರೋ, ದುಃಖಿಗಳೂ, ದೀನರೋ, ದಲಿತರೋ, ಎಲ್ಲರೂ ಬನ್ನಿ' ಎಂದು ಕರೆದು ಎಲ್ಲರನ್ನೂ ಶ್ರೀರಾಮಕೃಷ್ಣರ ಹೆಸರಿನಲ್ಲಿ ಒಂದುಗೂಡಿಸ ಬೇಕೆನ್ನಿಸುವುದು.</p>

<!-- 349-8/0242-->
<p>ಅವರು ಮುಂದಕ್ಕೆ ಬಂದ ಹೊರತು ಮಾತೆಯೂ ಎಚ್ಚರ ಗೊಳ್ಳುವುದಿಲ್ಲ. ಇವರಿಗೆಲ್ಲಾ ಹೊಟ್ಟೆಬಟ್ಟೆಗಾಗುವಷ್ಟನ್ನು ನಾವು ಮಾಡಲಾರದೆ ಹೋದೆವು ! ನಾವೇನು ಮಾಡಿದ್ದೇವೆ? ಅಯ್ಯೋ ! ಅವರಿಗೆ ಪ್ರಪಂಚ ಏನೆಂಬುದೇ ಗೊತ್ತಿಲ್ಲ. ಅದಕ್ಕೆ ರಾತ್ರಿ ಹಗಲೂ ದುಡಿದರೂ ಸಾಕಾಗುವಷ್ಟು ಆಹಾರ ಬಟ್ಟೆ ಹೊಂದಲು ಶಕ್ತರಾಗಿಲ್ಲ. ನಾವು ಅವರು ಕರೆಯುವಂತೆ ಮಾಡೋಣ. ಈ ಹಗಲಿನಷ್ಟೇ ಸ್ಪಷ್ಟವಾಗಿ ನೋಡುತ್ತಿರುವೆ – ಎಲ್ಲರಲ್ಲೂ ಇರುವುದು ಒಬ್ಬನೇ ಬ್ರಹ್ಮ. ಅವರಲ್ಲಿ, ನನ್ನಲ್ಲಿ - ಎಲ್ಲರಲ್ಲೂ ಒಂದೇ ಶಕ್ತಿ ನೆಲಸಿದೆ. ವ್ಯತ್ಯಾಸ ಅದರ ಆವಿರ್ಭಾವದಲ್ಲಿದೆ. ಇಡೀ ದೇಹದಲ್ಲೆಲ್ಲಾ ರಕ್ತ ಸಂಚರಿಸಿದ ಹೊರತು ಯಾವ ದೇಶವು ಯಾವ ಕಾಲದಲ್ಲಿ ಮುಂದುವರಿದಿದೆ ? ಒಂದು ಅಂಗಕ್ಕೆ ಪಾರ್ಶ್ವವಾಯು ಬಂದರೆ ಉಳಿದ ಎಲ್ಲಾ ಅಂಗಗಳು ಸರಿಯಾಗಿದ್ದರೂ ಆ ದೇಹದಿಂದ ಹೆಚ್ಚೇನೂ ಮಾಡಲಾಗುವುದಿಲ್ಲ. ಇದನ್ನು ಚೆನ್ನಾಗಿ ನೆನಪಿನಲ್ಲಿಡು.” - ಶಿಷ್ಯ : ಸ್ವಾಮಿಾಜಿ, ದೇಶದಲ್ಲಿ ಇಷ್ಟೊಂದು ಬಗೆಯ ಧಾರ್ಮಿಕ ಪಂಗಡಗಳು ಅಭಿಪ್ರಾಯಗಳು ಇರುವುದರಿಂದಲೇ ಅವರನ್ನೆಲ್ಲಾ ಒಂದುಗೂಡಿಸಿ ಸಾಮರಸ್ಯ ಬರುವಂತೆ ಮಾಡುವುದು ಬಹುಕಷ್ಟದ ಕೆಲಸ.</p>
<p>ಸ್ವಾಮಿಾಜಿ: (ಕೋಪದಿಂದ) ನೀನು ಯಾವ ಕೆಲಸವನ್ನೇ ಆಗಲಿ ಕಷ್ಟವೆಂದು ತಿಳಿದಿದ್ದರೆ ಇಲ್ಲಿಗೆ ಬರಬೇಡ. ಭಗವತೃಪೆಯಿಂದ ಎಲ್ಲಾ ಹಾದಿಯೂ ಸುಗಮ ವಾಗುವುದು. ನಿನ್ನ ಕೆಲಸ ಜಾತಿ ಮತ ವರ್ಣಗಳನ್ನು ಲೆಕ್ಕಿಸದೆ ಬಡಬಗ್ಗರಿಗೆ ಸೇವೆ ಮಾಡುವುದಾಗಿದೆ. ಅದರ ಪರಿಣಾಮವನ್ನು ಯೋಚಿಸುವ ಆವಶ್ಯಕತೆಯೇನಿಲ್ಲ. ಕೇವಲ ಕೆಲಸ ಮಾಡುತ್ತಾ ಹೋಗುವುದು ನಿನ್ನ ಕರ್ತವ್ಯ. ನಂತರ ಎಲ್ಲವೂ ತನ್ನಷ್ಟಕ್ಕೆ ತಾನೇ ಹಿಂಬಾಲಿಸುವುದು. ನನ್ನ ಕೆಲಸ ನಿರ್ಮಿಸುವುದು, ಧ್ವಂಸವಲ್ಲ. ವಿಶ್ವದ ಚರಿತ್ರೆಯನ್ನು ಓದಿ ನೋಡು, ಒಂದು ದೇಶದ ಸಂದಿಗ್ಧ ಕಾಲದಲ್ಲಿ ಒಬ್ಬ ಮಹಾತ್ಮನಾದ ವ್ಯಕ್ತಿ ಅದರ ಜೀವನಾಡಿಯಾಗಿರುತ್ತಾನೆ. ಆತನ ಉದ್ದೇಶಗಳಿಂದ ನೂರಾರು ಜನ ಜಾಗೃತರಾಗಿ ಜಗತ್ತಿಗೆ ಒಳ್ಳೆಯದನ್ನು ಮಾಡಿದ್ದಾರೆ. ನೀವೆಲ್ಲಾ ಬುದ್ದಿವಂತರಾದ ಹುಡುಗರು - ಅನೇಕ ದಿನಗಳಿಂದ ಇಲ್ಲಿಗೆ ಬರುತ್ತಿರುವಿರಿ, ಹೇಳಿ? ಇತರರ ಸೇವೆಗಾಗಿ ಒಂದು ಜೀವನವನ್ನು ಅರ್ಪಿಸಲಾಗುವುದಿಲ್ಲವೆ? ಮುಂದಿನ ಜೀವನದಲ್ಲಿ ವೇದಾಂತ, ಧರ್ಮಶಾಸ್ತ್ರಗಳನ್ನೆಲ್ಲಾ ಓದಬಹುದು. ಈ ಜೀವನವನ್ನು ಇತರರ ಸೇವೆಗಾಗಿ ಅರ್ಪಿಸಿ. ಆಗ ನೀವು ಇಲ್ಲಿಗೆ ಬಂದುದು ವ್ಯರ್ಥವಾಗಲಿಕ್ಕಿಲ್ಲವೆಂದು ನನಗೆ ಗೊತ್ತಾಗುವುದು. ಈ ಮಾತುಗಳನ್ನಾಡುತ್ತಾ ಸ್ವಾಮಿಾಜಿ ಮೌನವಾಗಿ ಗಾಢ ಯೋಚನಾ ಮಗ್ನರಾದರು. ಕೊಂಚ ಹೊತ್ತಿನ ಮೇಲೆ ಅವರು ಹೇಳಿದರು, ಅಷ್ಟೊಂದು ಕಠಿಣ ಸಾಧನೆ ಮಾಡಿದಮೇಲೆ ನನಗೆ ತಿಳಿದ ಸತ್ಯ ಇದು - ದೇವರು ಎಲ್ಲಾ ಜೀವಿಗಳಲ್ಲೂ ಇದ್ದಾನೆ. ಅವನಿಗಿಂತ ಬೇರೆ ದೇವರಿಲ್ಲ. ಯಾರು ಜೀವರಿಗೆ ಸೇವೆ ಸಲ್ಲಿಸುತ್ತಾನೋ ಅವನು ದೇವರಿಗೆ ಸೇವೆಸಲ್ಲಿಸಿದಂತೆ ಎಂಬುದು ಮನದಟ್ಟಾಯಿತು. ಕೊಂಚ ಹೊತ್ತು ಸುಮ್ಮನಿದ್ದು ಶಿಷ್ಯನನ್ನುದ್ದೇಶಿಸಿ “ಇಂದು ನಾನು ಹೇಳಿದುದನ್ನು ನಿನ್ನ ಹೃದಯದಲ್ಲಿ ಚೆನ್ನಾಗಿ ಬರೆದಿಡು. ನೀನಿದನ್ನು ಮರೆಯದಂತೆ ನೋಡಿಕೊ'' ಎಂದರು.</p>

<!-- 349-8/0243-->
<p>ಅಧ್ಯಾಯ ೪೨*</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೨. - ಅಂದು ಶನಿವಾರ, ಶಿಷ್ಯ ಮಠಕ್ಕೆ ಬಂದ. ಮಠದಲ್ಲಿ ಸಾಧುಗಳು ತೀವ್ರ ಸಾಧನೆಯಲ್ಲಿ ನಿರತರಾಗಿದ್ದರು. ಸ್ವಾಮಿಜಿಯವರು ಮಠದ ಎಲ್ಲಾ ಬ್ರಹ್ಮಚಾರಿಗಳಿಗೂ ಸಂನ್ಯಾಸಿಗಳಿಗೂ ಬೆಳಗಿನ ಜಾವಕ್ಕೆ ಬಹು ಮುಂಚೆಯೇ ಎದ್ದು ಪೂಜಾ ಮಂದಿರದಲ್ಲಿ ಜಪಧ್ಯಾನ ಮಾಡಬೇಕೆಂದು ಅಪ್ಪಣೆ ಹೊರಡಿಸಿದ್ದರು. ಸ್ವಾಮಿಾಜಿಯವರಿಗೆ ಆ ದಿನಗಳಲ್ಲಿ ಬಹು ಕೊಂಚ ನಿದ್ರೆ ಬರುತ್ತಿತ್ತು. ಬೆಳಗಿನ ಜಾವ ಮೂರು ಗಂಟೆಗೆಲ್ಲಾ ಏಳುತ್ತಿದ್ದರು.</p>
<p>ಮಠಕ್ಕೆ ಬಂದ ಕೂಡಲೇ ಶಿಷ್ಯನು ಸ್ವಾಮಿಜಿಗೆ ಪ್ರಣಾಮಮಾಡಿದ, ಸ್ವಾಮಿಾಜಿ ಹೇಳಿದರು: 'ನೋಡು ಅವರೆಲ್ಲಾ ಈ ದಿನಗಳಲ್ಲಿ ಹೇಗೆ ಸಾಧನೆಯನ್ನು ಮಾಡುತ್ತಿದ್ದಾರೆ. ಪ್ರತಿಯೊಬ್ಬರೂ ಬೆಳಿಗ್ಗೆ ಮತ್ತು ಸಂಜೆ ಎರಡು ಹೊತ್ತೂ ಹೆಚ್ಚು ಕಾಲವನ್ನು ಜಪ ಮತ್ತು ಧ್ಯಾನದಲ್ಲಿ ಕಳೆಯುತ್ತಾರೆ. ಇಲ್ಲಿ ನೋಡು, ಇಲ್ಲೊಂದು ಜಾಗಟೆ ಇದೆ. ಎಲ್ಲರನ್ನೂ ನಿದ್ರೆಯಿಂದ ಎಬ್ಬಿಸಲು ಇಟ್ಟಿದ್ದೇವೆ. ಪ್ರತಿಯೊಬ್ಬರೂ ಸೂರ್ಯೋದಯಕ್ಕೆ ಮುಂಚೆ ಏಳಬೇಕು. ಶ್ರೀರಾಮಕೃಷ್ಣರು ಹೇಳುತ್ತಿದ್ದರು: 'ಬೆಳಿಗ್ಗೆ ಮತ್ತು ಸಂಜೆ ಮನಸ್ಸು ಸಾತ್ವಿಕ ಸ್ವಭಾವದಿಂದ ತುಂಬಿರುತ್ತದೆ. ಮನಸ್ಸಿಟ್ಟು ಧ್ಯಾನಮಾಡಬೇಕಾದರೆ ಇದೇ ಸರಿಯಾದ ಕಾಲ.”</p>
<p>“ಶ್ರೀರಾಮಕೃಷ್ಣರ ನಿರ್ಯಾಣಾನಂತರ ನಾವು ಬಾರಾನಗರದ ಮಠದಲ್ಲಿ ಅನೇಕ ಕಠಿಣ ಸಾಧನೆಗಳನ್ನು ಮಾಡಿದೆವು. ಬೆಳಿಗ್ಗೆ ಮೂರು ಗಂಟೆಗೆ ಎದ್ದು ಮುಖ ತೊಳೆದು - ಕೆಲವರು ಸ್ನಾನಮಾಡಿ, ಕೆಲವರು ಹಾಗೆಯೇ ಪೂಜಾ ಗೃಹದಲ್ಲಿ ಕುಳಿತು ಜಪ ಮತ್ತು ಧ್ಯಾನದಲ್ಲಿ ಮಗ್ನರಾಗುತ್ತಿದ್ದೆವು. ಆ ದಿನಗಳಲ್ಲಿ ನಮಗೆ ಎಂಥಾ ತೀವ್ರವೈರಾಗ್ಯದ ಸ್ಫೂರ್ತಿ ಇತ್ತು? ಜಗತ್ತು ಇದೆಯೋ ಇಲ್ಲವೋ ಎಂಬುದರ ಯೋಚನೆಯೇ ನಮಗೆ ಇರಲಿಲ್ಲ. ರಾಮಕೃಷ್ಣಾನಂದರು ಮಾತ್ರ ಹಗಲು ರಾತ್ರೆ ಶ್ರೀರಾಮಕೃಷ್ಣರ ಪೂಜೆ ಸೇವೆಗಳ ಕೆಲಸವನ್ನು, ಮತ್ತು ಒಂದು ಸಂಸಾರದಲ್ಲಿ ಯಜಮಾನಿ ಯಾವ ಕೆಲಸ ಮಾಡುತ್ತಾಳೋ ಆ ಕೆಲಸವನ್ನೆಲ್ಲಾ ಮಠದಲ್ಲಿ ಮಾಡುತ್ತಿದ್ದರು. ಶ್ರೀರಾಮಕೃಷ್ಣರ ಪೂಜೆಗೆ ಮತ್ತು ನಮ್ಮ ನಿರ್ವಹಣೆಗೆ ಬೇಕಾದುದನ್ನೆಲ್ಲಾ ಭಿಕ್ಷೆ ಎತ್ತಿ ತರುತ್ತಿದ್ದರು. ಅನೇಕ ದಿನಗಳು ಬೆಳಗಿನ ಜಾವ ನಾಲ್ಕು ಗಂಟೆಯಿಂದ ಸಂಜೆ ಐದು ಗಂಟೆಯವರೆಗೂ ಧ್ಯಾನ ಜಪತಪಗಳಲ್ಲಿ ಕಳೆಯುತ್ತಿದ್ದೆವು. ರಾಮಕೃಷ್ಣಾನಂದರು ನಮ್ಮ ಆಹಾರವನ್ನು ಸಿದ್ದಪಡಿಸಿ ಕಾದಿದ್ದು ನಮ್ಮನ್ನು ಬಲವಂತದಿಂದ ಊಟಕ್ಕೆಬ್ಬಿಸುತ್ತಿದ್ದರು. ಓ! ಅವರಲ್ಲಿ ಎಂತಹ ನಿರರ್ಗಳ ಭಕ್ತಿ ವಿಶ್ವಾಸಗಳನ್ನು ನಾವು ನೋಡುತ್ತಿದ್ದೆವು.''</p>
<p>ಶಿಷ್ಯ : ಆಗ ಮಠದ ಖರ್ಚನ್ನು ಹೇಗೆ ನಿರ್ವಹಿಸುತ್ತಿದ್ದೀರಿ?</p>
<p>*<span class="en"> C.W, Vol. VII, P2A7</span></p>

<!-- 349-8/0244-->
<p>ಸ್ವಾಮಿಾಜಿ: ಎಂತಹ ಪ್ರಶ್ನೆ ! ನಾವು ಸಾಧುಗಳು, ಭಿಕ್ಷೆ ಎತ್ತಿ ಬಂದುದು ಮಠದ ಖರ್ಚಿಗಾಗಿ ಉಪಯೋಗಿಸಲ್ಪಡುತ್ತಿತ್ತು. ಇಂದು ಸುರೇಶ್ ಬಾಬು ಮತ್ತು ಬಲರಾಮಬಾಬು ಇವರಲ್ಲಿ ಯಾರೂ ಇಲ್ಲ - ಅವರು ಬದುಕಿದ್ದಿದ್ದರೆ ಈ ಮಠವನ್ನು ನೋಡಿ ತುಂಬಾ ಸಂತೋಷಪಡುತ್ತಿದ್ದರು. ನೀನು ಸುರೇಶಬಾಬುಗಳ ಹೆಸರನ್ನು ಖಂಡಿತವಾಗಿ ಕೇಳಿರುವೆಯಲ್ಲವೆ? ಒಂದು ಬಗೆಯಲ್ಲಿ ಅವನೇ ಈ ಮಠದ ಸ್ಥಾಪಕನೆಂದು ಹೇಳಬಹುದು. ಅವನೇ ಬಾರಾನಗರದ ಮಠದ ಖರ್ಚನ್ನೆಲ್ಲಾ ವಹಿಸಿಕೊಳ್ಳುತ್ತಿದ್ದನು. ಆ ದಿನಗಳಲ್ಲಿ ನಮಗಾಗಿ ಯೋಚಿಸುತ್ತಿದ್ದವನು ಸುರೇಶಮಿತ್ರ. ಅವನ ಭಕ್ತಿ ಮತ್ತು ಶ್ರದ್ದೆಗೆ ಸರಿಸಮಾನರಾರೂ ಇಲ್ಲ..</p>
<p>ಶಿಷ್ಯ : ಸ್ವಾಮಿಜಿ, ಅವರು ಮೃತ್ಯುಶಯ್ಕೆಯಲ್ಲಿದ್ದಾಗ ನೀವು ಅವರಲ್ಲಿಗೆ ಹೆಚ್ಚಾಗಿ ಹೋಗುತ್ತಿರಲಿಲ್ಲವೆಂದು ಕೇಳಿದೆ.</p>
<p>ಸ್ವಾಮಿಜಿ: ಅವರ ನೆಂಟರು ಬಿಟ್ಟಿದ್ದರೆ ಖಂಡಿತವಾಗಿಯೂ ಹೋಗುತ್ತಿದ್ದೆವು. ಅದೊಂದು ದೊಡ್ಡ ಕಥೆ. ಆದರೆ ಇದನ್ನು ಚೆನ್ನಾಗಿ ನೆನಪಿನಲ್ಲಿಡು, ಪ್ರಾಪಂಚಿಕ ಜನರಿಗೆ ನೀನು ಬದುಕುವುದು ಸಾಯುವುದು ಇದೆಲ್ಲಾ ಅಷ್ಟು ಗಣನೀಯವಲ್ಲ. ನೀನು ಸ್ವಲ್ಪ ಆಸ್ತಿಯನ್ನು ಬಿಟ್ಟುಹೋಗುವಂತಿದ್ದರೆ, ನಿನ್ನ ಜೀವಿತಕಾಲದಲ್ಲೇ ನಿನ್ನ ಗೃಹದಲ್ಲಿ ಅದಕ್ಕಾಗಿ ಕಾದಾಟ ಶುರುವಾಗುವುದು. ನಿನ್ನ ಮರಣಶಯ್ಕೆಯಲ್ಲಿ ನಿನ್ನ ಹೆಂಡತಿ ಮಕ್ಕಳು ಕೂಡ ನಿನ್ನನ್ನು ಸಮಾಧಾನಪಡಿಸುವುದಿಲ್ಲ. ಇದೇ ಪ್ರಪಂಚದ ಸ್ವಭಾವ.</p>
<p>ಮಠದ ಹಿಂದಿನ ಸ್ಥಿತಿಯ ವಿಚಾರ ಮಾತಾಡುತ್ತಾ ಸ್ವಾಮೀಜಿ ಹೇಳಿದರು: “ಹಣವಿಲ್ಲದೆ ಅನೇಕ ವೇಳೆ ನಾನು ಮಠವನ್ನೇ ಮುಚ್ಚಿಬಿಡಬೇಕೆಂದು ಹೊಡೆದಾಡುತ್ತಿದ್ದೆ. ಆದರೆ ಏನು ಮಾಡಿದರೂ ರಾಮಕೃಷ್ಣಾನಂದರು ಈ ಅಭಿಪ್ರಾಯಕ್ಕೆ ಒಪ್ಪುತ್ತಿರಲಿಲ್ಲ. ರಾಮಕೃಷ್ಣಾನಂದರೇ ಮಠದ ಜೀವಾಳವಾಗಿದ್ದರು. ಅನೇಕ ದಿನಗಳು ಮಠದಲ್ಲಿ ಒಂದು ಕಾಳು ಆಹಾರವೂ ಇರುತ್ತಿರಲಿಲ್ಲ. ಭಿಕ್ಷೆಯಿಂದ ಕೊಂಚ ಅಕ್ಕಿ ಸಿಕ್ಕಿದರೆ ಅದರ ಜೊತೆಗೆ ತಿನ್ನಲು ಉಪ್ಪು ಕೂಡಾ ಇರುತ್ತಿರಲಿಲ್ಲ. ಕೆಲವು ದಿನಗಳು ಕೇವಲ ಉಪ್ಪು ಅನ್ನ ಇಷ್ಟೇ ಇರುತ್ತಿತ್ತು. ಆದರೆ ಯಾರಿಗೂ ತಾವೇನು ತಿನ್ನುತ್ತಿರು ವೆಂಬುದರ ಕಡೆ ಗಮನವೇ ಇರುತ್ತಿರಲಿಲ್ಲ. ನಾವೆಲ್ಲಾ ಆಗ ದೊಡ್ಡದೊಂದು ಆಧ್ಯಾತ್ಮಿಕ ಪ್ರವಾಹದಲ್ಲಿ ಕೊಚ್ಚಿಕೊಂಡು ಹೋಗುತ್ತಿದ್ದೆವು. ಬೇಯಿಸಿದ ಬಿಂಬಾಪತ್ರ, ಅನ್ನ, ಉಪ್ಪು ಇಷ್ಟೇ ಒಂದು ತಿಂಗಳವರೆಗೆ ನಮ್ಮ ಆಹಾರವಾಗಿತ್ತು. ಓ! ಅದೆಂತಹ ಅದ್ಭುತ ದಿನಗಳು ! ಆ ಕಾಲದ ಸಾಧನೆಗಳು, ಮನುಷ್ಯರ ಮಾತೇಕೆ, ಭೂತಗಳಿಗೂ ಗಾಬರಿ ಹುಟ್ಟಿಸುವಂತಿದ್ದುವು. ನಿನ್ನಲ್ಲಿ ನಿಜವಾದ ಅರ್ಹತೆ ಇದ್ದರೆ ನೀನಿರುವ ವಾತಾವರಣ ನಿನಗೆ ವಿರುದ್ಧವಾಗಿದ್ದಷ್ಟೂ ನಿನ್ನ ಆಂತರಿಕ ಶಕ್ತಿ ಹೆಚ್ಚು ವಿಕಾಸಗೊಳ್ಳುವು ದೆಂಬುದು ಅದ್ಭುತ ಸತ್ಯ, ನಾನೇಕೆ ಮಠದಲ್ಲಿರುವವರಿಗೆ ತಕ್ಕಮಟ್ಟಿಗೆ ಒಳ್ಳೆಯ ಜೀವನಕ್ಕೆ ಆಗುವಷ್ಟು ಹಾಸಿಗೆ ಮುಂತಾದುವನ್ನು ಒದಗಿಸಿದ್ದೇನೆಂದರೆ ಈಗಿನ ಕಾಲದಲ್ಲಿ ಸಂನ್ಯಾಸಿಗಳಾಗಲು ಬರುವವರು ನಮ್ಮಷ್ಟು ಕಷ್ಟ ಸಹಿಷ್ಣುಗಳಲ್ಲ. ಶ್ರೀರಾಮಕೃಷ್ಣರ ಜೀವನ ನಮ್ಮ ಮುಂದಿತ್ತು. ಅದಕ್ಕೇ ನಾವು ದಾರಿ ಕಷ್ಟಗಳಿಗೆ ಕೊಂಚವೂ ಗಮನ ಕೊಡಲಿಲ್ಲ.</p>

<!-- 349-8/0245-->

<p>ಈಗಿನ ಕಾಲದ ಹುಡುಗರು ಅಷ್ಟೊಂದು ಕಷ್ಟವನ್ನು ಸಹಿಸಲಾರರು. ಅದಕ್ಕೆ ನಾನು ಅವರಿಗೆ ವಸತಿ ಮತ್ತು ಜೀವನಾಧಾರಕ್ಕೆ ತಕ್ಕಷ್ಟು ಒದಗಿಸಿಕೊಟ್ಟಿದ್ದೇನೆ. ಅವರಿಗೆ ತಕ್ಕಷ್ಟು ಆಹಾರ ಬಟ್ಟೆ ಸಿಕ್ಕಿದರೆ ಹುಡುಗರು ಧಾರ್ಮಿಕ ಸಾಧನೆಗೆ ಮನಗೊಟ್ಟು ವಿಶ್ವ ಜನತೆಯ ಸೇವೆಗೆ ತಮ್ಮ ಜೀವನವನ್ನು ಅರ್ಪಿಸಲು ಕಲಿಯುವರು.” - ಶಿಷ್ಯ : ಸ್ವಾಮಿಜಿ, ಹೊರಗಿನ ಜನರು ಈ ಬಗೆಯ ಹಾಸಿಗೆ ಮತ್ತು ಕುರ್ಚಿ ಮೇಜುಗಳ ವಿಚಾರವಾಗಿ ಬಹುವಾಗಿ ಟೀಕೆ ಮಾಡುವರು.</p>
<p>ಸ್ವಾಮಿಾಜಿ: ಮಾಡಿಕೊಳ್ಳಲಿ, ಹಾಸ್ಯಕ್ಕಾದರೂ ಅವರೊಮ್ಮೆ ಈ ಮಠದ ವಿಚಾರ ಯೋಚಿಸುವರು. ದ್ವೇಷಬುದ್ದಿಯನ್ನು ಬೆಳೆಸುವುದರ ಮೂಲಕ ಅವರು ಮುಕ್ಕಿ ಪಡೆಯಬಹುದೆಂದು ಯೋಚಿಸುವರು. ಶ್ರೀರಾಮಕೃಷ್ಣರು 'ಮನುಷ್ಯರನ್ನು ಹುಳುಗಳೆಂದೆಣಿಸಬೇಕು' ಎನ್ನುತ್ತಿದ್ದರು. ಇತರರು ಏನು ಹೇಳುವರೋ ಎಂದು ಅದಕ್ಕೆ ತಕ್ಕಂತೆ ನಾವು ನಡೆದುಕೊಳ್ಳಬೇಕೆಂದು ಹೇಳುವೆಯೇನು? ಧಿಕ್ಕಾರ!</p>
<p>ಶಿಷ್ಯ : ಸ್ವಾಮಿಜಿ, ನೀವು ಕೆಲವು ವೇಳೆ ಎಲ್ಲರೂ ನಾರಾಯಣರು, ದೀನರು ಆವಶ್ಯಕತೆಯುಳ್ಳವರು, ನನ್ನ ನಾರಾಯಣರೆಂದು ಹೇಳುವಿರಿ, ಪುನಃ ನೀವೇ ಮನುಷ್ಯರನ್ನು ಹುಳುಗಳೆಂದೆಣಿಸಬೇಕು ಎನ್ನುವಿರಿ. ನಿಜವಾಗಿಯೂ ನೀವು ಹೇಳುವುದೇನು?</p>
<p>ಸ್ವಾಮಿಾಜಿ: ಎಲ್ಲರೂ ನಾರಾಯಣರೆಂಬುದರಲ್ಲಿ ಕೊಂಚವೂ ಸಂದೇಹವಿಲ್ಲ. ಆದರೆ ಎಲ್ಲಾ ನಾರಾಯಣರೂ ಮಠದ ಸಾಮಾನುಗಳ ವಿಚಾರ ಚರ್ಚಿಸುವುದಿಲ್ಲ. ಯಾರು ಎಷ್ಟೇ ಟೀಕಿಸಲಿ ಅದೊಂದಕ್ಕೂ ನಾನು ಕಿವಿಕೊಡದೆ ಇತರರ ಕಲ್ಯಾಣಕ್ಕಾಗಿ ದುಡಿಯುತ್ತಾ ಹೋಗುವೆನೆಂಬ ಅರ್ಥದಲ್ಲಿ ಮನುಷ್ಯರನ್ನು ಹುಳುಗಳಂತೆ ನೋಡಬೇಕು' ಎಂದು ನಾನು ಹೇಳಿದೆ. ಯಾರಿಗೆ ಇಂತಹ ಪ್ರಚಂಡ ನಿರ್ಧಾರವಿದೆಯೊ ಅವರು ಎಲ್ಲವನ್ನೂ ಪಡೆಯುವರು. ಕೆಲವರು ಬೇಗ ಅದನ್ನು ಪಡೆಯಬಹುದು, ಇತರರು ಕೊಂಚ ನಿಧಾನವಾಗಿ ಪಡೆಯಬಹುದು ಅಷ್ಟೆ. ಆದರೆ ಖಂಡಿತವಾಗಿ ಎಲ್ಲರೂ ಗುರಿಯನ್ನು ಸೇರಿಯೇ ತೀರುವರು. ನಮಗೆ ಸ್ಥಿರವಾದ ನಿರ್ಧಾರವಿದ್ದುದರಿಂದ ನಾವೀಗ ಸಾಧಿಸಿರುವಷ್ಟು ಅಲ್ಪವನ್ನಾದರೂ ಸಾಧಿಸಲು ಸಾಧ್ಯವಾಯಿತು. ಇಲ್ಲದಿದ್ದಲ್ಲಿ ಎಷ್ಟೊಂದು ಘೋರವಾದ ದಾರಿದ್ರದಲ್ಲಿ ನಾವು ನರಳಬೇಕಾಗಿತ್ತು ! ಒಂದು ದಿನ ಆಹಾರದ ಅಭಾವದಿಂದ ನಾನು ಜ್ಞಾನತಪ್ಪಿ ರಸ್ತೆಯ ಪಕ್ಕದಲ್ಲಿದ್ದ ಒಂದು ಮನೆಯ ಅಂಗಳದಲ್ಲಿ ಬಿದ್ದು ಬಿಟ್ಟೆ. ನನಗೆ ಪ್ರಜ್ಞೆ ಬರುವ ಹೊತ್ತಿಗೆ ಮಳೆ ನನ್ನ ಮೇಲೆ ಸುರಿದಿತ್ತು. ಮತ್ತೊಂದು ದಿನ ನಾನು ಕಲ್ಕತ್ತೆಯಲ್ಲಿ ಆಹಾರವಿಲ್ಲದೆ ಒಂದು ಇಡೀ ದಿನ ಏನೇನೋ ಚಿಲ್ಲರೆ ಕೆಲಸಗಳನ್ನು ಮಾಡಬೇಕಾಯಿತು. ರಾತ್ರಿ ಹತ್ತು ಅಥವಾ ಹನ್ನೊಂದು ಘಂಟೆಗೆ ಮಠಕ್ಕೆ ಬಂದಮೇಲೆ ಊಟ ಮಾಡಿದೆ. ಅದೊಂದೇ ಅಲ್ಲ, ಇಂತಹ ಹಲವಾರು ನಿದರ್ಶನಗಳಿವೆ.</p>

<!-- 349-8/0246-->
<p>ಈ ಮಾತುಗಳನ್ನು ಹೇಳುತ್ತಿದ್ದಂತೆಯೇ ಸ್ವಾಮಿಾಜಿ ಸ್ವಲ್ಪ ಹೊತ್ತು ಯಾವುದೋ ಯೋಚನೆಯಲ್ಲಿ ಮಗ್ನರಾಗಿದ್ದರು. ಅನಂತರ ಮುಂದುವರಿಸಿದರು: “ನಿಜವಾದ ಸಂನ್ಯಾಸವನ್ನು ಪಡೆಯುವುದು ಸುಲಭವಲ್ಲ. ಇಂತಹ ಜೀವನದಷ್ಟು ಕಷ್ಟತಮವಾದುದು ಯಾವುದೂ ಇಲ್ಲ. ನೀನು ಕೊಂಚ ಎಡವಿದರೆ ಸಾಕು. ದೊಡ್ಡ ಕಂದಕಕ್ಕೆ ಜಾರಿ ಬೀಳುವೆ - ಚೂರುಚೂರಾಗುವೆ. ಒಮ್ಮೆ ನಾನು ಆಗ್ರಾದಿಂದ ಪೂನಾಕ್ಕೆ ಕಾಲ್ನಡಿಗೆಯಲ್ಲಿ ಹೋಗುತ್ತಿದೆ. ನನ್ನಲ್ಲಿ ಒಂದು ಬಿಡಿಗಾಸೂ ಇರಲಿಲ್ಲ. ಬೃಂದಾವನಕ್ಕೆ ಇನ್ನೂ ಒಂದೆರಡು ಮೈಲಿ ದೂರವಿತ್ತು. ಹಾದಿಯ ಪಕ್ಕದಲ್ಲಿ ಒಬ್ಬ ಮನುಷ್ಯ ಗುಡಿಗುಡಿ ಸೇದುತ್ತಾ ಕುಳಿತಿದ್ದ. ಆ ಕ್ಷಣ ನನಗೂ ಸೇದಬೇಕೆಂಬ ಆಸೆಯಾಯಿತು. ನಾನು ಆ ಮನುಷ್ಯನಿಗೆ 'ನಿನ್ನ ಚಿಲುಮೆಯಲ್ಲಿ ಒಮ್ಮೆ ಸೇದಲು ನನಗೆ ಅವಕಾಶ ಕೊಡುವೆಯಾ ?' ಎಂದೆ. ಆ ಮನುಷ್ಯ ನನಗೆ ಅದನ್ನು ಕೊಡಲು ತುಂಬಾ ಹಿಂಜರಿಯುತ್ತಾ 'ನಾನು ಜಲಗಾರ' ಎಂದ. ಇನ್ನೂ ನನ್ನಲ್ಲಿ ಹಿಂದಣ ಸಂಸ್ಕಾರದ ಪ್ರಭಾವವಿತ್ತು - ನಾನು ತಕ್ಷಣ ಹಿಂದೆ ಸರಿದು ಸೇದದೆ ಮುಂದಕ್ಕೆ ಹೊರಟೆ. ಕೊಂಚ ದೂರ ಹೋಗುವಷ್ಟರಲ್ಲಿಯೇ ನನಗೆ ನೆನಪಿಗೆ ಬಂತು, ನಾನೊಬ್ಬ ಸಂನ್ಯಾಸಿ, ಜಾತಿ, ಮತ, ಸಂಸಾರ, ಗೌರವ ಎಲ್ಲವನ್ನೂ ತ್ಯಜಿಸಿದವನು - ಆದರೂ ಆ ಮನುಷ್ಯ ಕಸ ಗುಡಿಸುವ ಜಾಡಮಾಲಿ ಎಂದ ಕೂಡಲೇ ಹಿಂದಕ್ಕೆ ಸರಿದೆ. ಅವನು ಮುಟ್ಟಿದ ಗುಡಿಗುಡಿಯನ್ನು ಸೇದದೆ ಹೊರಟುಬಂದೆ ಎಂಬುದು ನೆನಪಿಗೆ ಬಂದಿತು. ಈ ಯೋಚನೆ ನನ್ನ ಮನಸ್ಸನ್ನು ಕ್ಷುಬ್ಧಗೊಳಿಸಿತು. ನಾನಾಗಲೇ ಅರ್ಧ ಮೈಲಿ ದೂರ ಬಂದಿದ್ದೆ. ಪುನಃ ನಾನು, ಹಿಂತಿರುಗಿ ಆ ಜಲಗಾರನಿದ್ದಲ್ಲಿಗೆ ಬಂದೆ. ಅವನಿನ್ನೂ ಅಲ್ಲಿಯೇ ಕುಳಿತಿದ್ದ. ನಾನು ತಕ್ಷಣ ಅವನಿಗೆ 'ಭಾಯಿ, ದಯವಿಟ್ಟು ನನಗೊಂದು ಗುಡಿಗುಡಿಯನ್ನು ಸಿದ್ದಪಡಿಸು' ಎಂದೆ. ಅವನು ಏನೇನು ಅಡ್ಡಿಗಳನ್ನು ಹೇಳಿದರೂ ಕೇಳದೆ ಅದನ್ನು ಕೊಟ್ಟೇ ತೀರಬೇಕೆಂದು ಹಠ ಹಿಡಿದೆ. ಆತ ನನಗೆ ಚಿಲುಮೆಯನ್ನು ಸಿದ್ದಪಡಿಸಲೇಬೇಕಾಗಿ ಬಂತು. ಅನಂತರ ನಾನು ಸಂತೋಷದಿಂದ ಆ ಚಿಲುಮೆಯನ್ನು ಸೇದಿ ಬಂದಾವನಕ್ಕೆ ಹೊರಟೆ. ಯಾರು ಸಂನಾಸಾಶ್ರಮ ಸ್ವೀಕರಿಸಿದ್ದಾರೋ ಅವರು ಈ ಜಾತಿ ಮತ ಗೌರವ ಮುಂತಾದುವನ್ನೆಲ್ಲಾ ಮಾರಿಹೋಗಿದ್ದೇವೋ ಇಲ್ಲವೋ ಎಂದು ಚೆನ್ನಾಗಿ ಪರೀಕ್ಷಿಸಿ ಕೊಳ್ಳಬೇಕು. ನಿಜವಾದ ಶ್ರದ್ದೆಯಿಂದ ಸಂನ್ಯಾಸಾಶ್ರಮವನ್ನು ಅನುಸರಿಸುವುದು ಬಹು ಕಷ್ಟ. ನಮ್ಮ ನಡೆ ನುಡಿ ಎರಡಕ್ಕೂ ಕೊಂಚ ವ್ಯತ್ಯಾಸವೂ ಇರಕೂಡದು.</p>
<p>ಶಿಷ್ಯ : ನೀವು ಒಮ್ಮೆ ಸಂನ್ಯಾಸಾಶ್ರಮದ ಧೈಯ, ಮತ್ತೊಮ್ಮೆ ಗೃಹಸ್ಥಾಶ್ರಮದ ಧೈಯವನ್ನು ಎತ್ತಿಹಿಡಿಯುವಿರಿ. ನಾನಾವುದನ್ನು ಅನುಸರಿಸಬೇಕು?</p>
<p>* ಸ್ವಾಮಾಜಿ: ಎಲ್ಲವನ್ನೂ ಕೇಳು. ಕೊನೆಗೆ ನಿನಗೆ ಯಾವುದು ಮನಸ್ಸಿಗೆ ಹೆಚ್ಚಾಗಿ ಹಿಡಿಸುವುದೋ ಅದನ್ನು ಅನುಸರಿಸು. ಪಟ್ಟು ಹಿಡಿದು ಅದನ್ನೇ ಅನುಸರಿಸು.</p>
<p>ಹೀಗೆ ಮಾತನಾಡುತ್ತಾ ಸ್ವಾಮಿಜಿ ಕೆಳಗಿಳಿದು ಬಂದರು. ಒಮ್ಮೊಮ್ಮೆ 'ಶಿವ' ಅಥವಾ 'ಓ! ತಾಯಿ, ಅಮೃತತರಂಗಿಣಿ ನೀನು' ಎನ್ನುವ ಜಗನ್ಮಾತೆಯ ಮೇಲಿನ ಹಾಡನ್ನು ಮೆಲ್ಲಗೆ ಹೇಳುತ್ತ ಸುತ್ತುತ್ತಿದ್ದರು.</p>

<!-- 349-8/0247-->
<p>ಅಧ್ಯಾಯ ೪೩ *</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೨. ಶಿಷ್ಯನು ಸ್ವಾಮಿಾಜಿಯ ಕೊಠಡಿಯಲ್ಲೇ ಹಿಂದಿನ ರಾತ್ರಿಯನ್ನು ಕಳೆದಿದ್ದ, ಬೆಳಗಿನ ಜಾವ ನಾಲ್ಕು ಘಂಟೆಗೆ ಸ್ವಾಮಿಾಜಿ ಶಿಷ್ಯನನ್ನೆಬ್ಬಿಸಿ, 'ಗಂಟೆಯನ್ನು ಹೊಡೆದು ಬ್ರಹ್ಮಚಾರಿಗಳನ್ನೂ, ಸಾಧುಗಳನ್ನೂ ನಿದ್ರೆಯಿಂದ ಎಬ್ಬಿಸು' ಎಂದರು. ಅಪ್ಪಣೆಯ ಮೇರೆಗೆ ಶಿಷ್ಯನು ನಿದ್ರಿಸುತ್ತಿದ್ದ ಸಾಧುಗಳ ಹತ್ತಿರ ಹೋಗಿ ಗಂಟೆ ಬಾರಿಸಿದ. ಆಶ್ರಮದ ನಿವಾಸಿಗಳೆಲ್ಲ ಪೂಜಾಮಂದಿರಕ್ಕೆ ತ್ವರೆಯಿಂದ ಧ್ಯಾನ ಮಾಡಲು ಹೊರಟರು.</p>
<p>ಸ್ವಾಮಿಜಿಯ ಅಪ್ಪಣೆಯಂತೆ ಶಿಷ್ಯನು ಸ್ವಾಮಿ ಬ್ರಹ್ಮಾನಂದರ ಹಾಸಿಗೆಯ ಹತ್ತಿರ ಜೋರಾಗಿ ಗಂಟೆ ಬಾರಿಸಿದ. ಅವರು ಗಟ್ಟಿಯಾಗಿ ಒದರಿದರು: “ಅಯ್ಯೋ ರಾಮ ! ಈ ಬಂಗಾಳನ ದೆಸೆಯಿಂದ ನಮಗೆ ಈ ಮಠದಲ್ಲಿ ಉಳಿಗಾಲವಿಲ್ಲ” ಎಂದು. ಶಿಷ್ಯನಿಂದ ಇದನ್ನು ಕೇಳಿದ ಸ್ವಾಮಿಜಿ ಹೊಟ್ಟೆ ಹುಣ್ಣಾಗುವಂತ ನಕ್ಕರು.</p>
<p>ಸಂನ್ಯಾಸಿಗಳೆಲ್ಲಾ, ಸ್ವಾಮಿ ಬ್ರಹ್ಮಾನಂದರೂ ಕೂಡ, ಧ್ಯಾನಾರೂಢರಾಗಿದ್ದರು. ಸ್ವಾಮಿಾಜಿಗಾಗಿ ಒಂದು ಪ್ರತ್ಯೇಕ ಆಸನ ಏರ್ಪಡಿಸಲಾಗಿತ್ತು. ಸ್ವಾಮಿಾಜಿ ಪೂರ್ವಾಭಿ ಮುಖವಾಗಿ ಕುಳಿತುಕೊಂಡು ತಮ್ಮ ಮುಂದಿದ್ದ ಆಸನವನ್ನು ಶಿಷ್ಯನಿಗೆ ತೋರಿಸಿ “ಹೋಗು ಅಲ್ಲಿಯೇ ಕುಳಿತು ಧ್ಯಾನ ಮಾಡು' ಎಂದರು .</p>
<p>- ಆಸನಾರೂಢರಾದ ಕೊಂಚ ಹೊತ್ತಿನಲ್ಲಿಯೇ ಸ್ವಾಮಿಜಿ ಸಂಪೂರ್ಣ ಶಾಂತ ಚಿತ್ತರಾಗಿ ಪ್ರತಿಮೆಯಂತೆ ಸ್ಥಿರವಾಗಿದ್ದರು - ಅವರ ಉಸಿರಾಡುವಿಕೆ ಬಹು ನಿಧಾನವಾಗುತ್ತಾ ಬಂದಿತು. ಎಲ್ಲರೂ ತಮ್ಮ ತಮ್ಮ ಸ್ಥಳಗಳಲ್ಲಿಯೇ ಕುಳಿತಿದ್ದರು.</p>
<p>- ಸುಮಾರು ಒಂದೂವರೆ ಘಂಟೆಯಾದ ಮೇಲೆ ಸ್ವಾಮಿಾಜಿ 'ಶಿವ, ಶಿವ'' ಎಂದು ಹೇಳುತ್ತಾ ಧ್ಯಾನದಿಂದ ಮೇಲೆದ್ದರು. ಅವರ ಕಣ್ಣುಗಳು ಪ್ರಜ್ವಲಿಸುತ್ತಿದ್ದುವು. ಮುಖಭಾವ ಪ್ರಶಾಂತವಾಗಿ ಸೌಮ್ಯವಾಗಿ ಗಂಭೀರವಾಗಿದ್ದಿತು. ಶ್ರೀರಾಮಕೃಷ್ಣರಿಗೆ ಪ್ರಣಾಮ ಮಾಡಿ, ಕೆಳಕ್ಕೆ ಇಳಿದು ಬಂದು ಮಠದ ವರಾಂಡದಲ್ಲಿ ಶತಪಥ ತಿರುಗು ತ್ತಿದ್ದರು. ಕೊಂಚ ಹೊತ್ತಿನ ತರುವಾಯ ಶಿಷ್ಯನಿಗೆ ಹೇಳಿದರು, 'ನೋಡಿದೆಯಾ, ಈಗ ಮಠದ ಸಾಧುಗಳು ಧ್ಯಾನ ಮುಂತಾದುವನ್ನು ಹೇಗೆ ಮಾಡುತ್ತಿರುವರೆಂದು. ಧ್ಯಾನ ಗಾಢವಾಗುತ್ತಾ ಹೋದ ಹಾಗೆಲ್ಲಾ ವ್ಯಕ್ತಿಯು ಅನೇಕ ಅದ್ಭುತವಾದ ವಸ್ತುಗಳನ್ನು ಕಾಣುತ್ತಾನೆ. ಬಾರಾನಗರದ ಮಠದಲ್ಲಿ ಧ್ಯಾನಿಸುತ್ತಿದ್ದಾಗ ನಾನು ಇಡಾ ಮತ್ತು ಪಿಂಗಳಾ ಎಂಬ ನಾಡಿಗಳನ್ನು ನೋಡಿದೆ. ಕೊಂಚ ಪರಿಶ್ರಮದಿಂದಲೇ ನಾವದನ್ನು ನೋಡಬಹುದು. ಅನಂತರ ಸುಷುಮ್ಮಾವನ್ನು ಯಾರು ನೋಡುವರೋ ಅವರು ತಮಗಿಷ್ಟಬಂದುದನ್ನು ನೋಡಬಹುದು. ಯಾರಿಗೆ ಗುರುವಿನಲ್ಲಿ ಅವಿಚ್ಛಿನ್ನವಾದ ಭಕ್ತಿ ಇದೆಯೋ ಅವನಿಗೆ ಜಪಧಾನ ಮುಂತಾದುವು ತಾವಾಗಿಯೇ ಬರುವುವು. ಅದಕ್ಕಾಗಿ ಅವನು ಹೋರಾಡಬೇಕಾಗಿಲ್ಲ. 'ಗುರುವೇ ಬ್ರಹ್ಮ, ಗುರುವೇ ವಿಷ್ಣು, ಗುರುವೇ ಮಹೇಶ್ವರ'.''</p>
<p><span class="en">#C.W, Vol. VII, P. 252</span></p>

<!-- 349-8/0248-->
<p>ಅನಂತರ ಶಿಷ್ಯನು ಸ್ವಾಮಿಗಳಿಗೆ ತಂಬಾಕನ್ನು ಸಿದ್ದಪಡಿಸಿದಾಗ ಸ್ವಾಮಿಗಳು ಅದನ್ನು ಸೇದುತ್ತಾ ಹೇಳಿದರು: “ಆಂತರ್ಯದಲ್ಲಿರುವುದು ಸಿಂಹ - ನಿರಂತರ ಪವಿತ್ರ ಜ್ಯೋತಿರ್ಮಯ ಮುಕ್ತಾತ್ಮ - ಅವನನ್ನು ನೇರವಾಗಿ ಧ್ಯಾನ ಮತ್ತು ಚಿತ್ತೈಕಾಗ್ರತೆಯಿಂದ ಯಾರು ಸಾಕ್ಷಾತ್ಕರಿಸಿಕೊಳ್ಳುವರೋ ಅವರಿಗೆ ಈ ಮಾಯಾಪ್ರಪಂಚ ಮಾಯವಾಗುವುದು. ಅವನು ಎಲ್ಲದರಲ್ಲಿಯೂ ಮೂರ್ತಿಭವಿಸಿದ್ದಾನೆ. ಹೆಚ್ಚು ಸಾಧನೆ ಮಾಡಿದಷ್ಟೂ ಬೇಗ ಕುಂಡಲಿನಿ ಜಾಗೃತಗೊಳ್ಳುವುದು. ಯಾವಾಗ ಈ ಶಕ್ತಿಯು ಶಿರವನ್ನು ಸೇರುವುದೋ ಆಗ ಅವನ ದೃಷ್ಟಿಗೆ ಯಾವುದೂ ಅಡ್ಡವಾಗುವುದಿಲ್ಲ - ಅವನಿಗೆ ಆತ್ಮಸಾಕ್ಷಾತ್ಕಾರವಾಗುವುದು.”</p>
<p>ಶಿಷ್ಯ : ಸ್ವಾಮಿಜಿ, ನಾನು ಇವುಗಳನ್ನೆಲ್ಲಾ ಧರ್ಮಗ್ರಂಥಗಳಲ್ಲಿ ಓದಿದ್ದೇನೆ ಅಷ್ಟೆ. ಯಾವುದೂ ಸಾಕ್ಷಾತ್ಕಾರವಾಗಿಲ್ಲ.</p>
<p>ಸ್ವಾಮಾಜಿ: 'ಕಾಲೇನಾನಿ ವಿಂದತಿ' ಯೋಗ್ಯಕಾಲದಲ್ಲಿ ಅದು ಬಂದೇ ಬರುವುದು. ಕೆಲವರು ಬೇಗ ಸಾಧಿಸುವರು. ಕೆಲವರು ಹೆಚ್ಚು ಕಾಲ ತೆಗೆದುಕೊಳ್ಳುವರು. ಎಂದಿಗೂ ಬಿಡುವುದಿಲ್ಲೆಂಬ ನಿರ್ಧಾರದಿಂದ ಅದನ್ನೇ ಗಟ್ಟಿಯಾಗಿ ಹಿಡಿದಿರಬೇಕು. ಇದೇ ನಿಜವಾದ ಪುರುಷಕಾರ, ತಡೆಯಿಲ್ಲದ ಎಣ್ಣೆಯ ಪ್ರವಾಹದಂತೆ ಮನಸ್ಸನ್ನು ಒಂದೇ ವಸ್ತುವಿನಲ್ಲಿ ಏಕಾಗ್ರ ಮಾಡಬೇಕು, ಸಾಧಾರಣ ಮನುಷ್ಯನ ಮನಸ್ಸು ನಾನಾ ವಸ್ತುಗಳ ಮೇಲೆ ಹರಿದು ಹಂಚಿಹೋಗಿರುತ್ತದೆ. ಧ್ಯಾನ ಕಾಲದ ಪ್ರಾರಂಭದಲ್ಲಿ ಮನಸ್ಸು ಚಂಚಲವಾಗಿಯೇ ಇರುವುದು. ಮನಸ್ಸಿನಲ್ಲಿ ಯಾವ ಆಸೆ ಬೇಕಾದರೂ ಬರಲಿ, ಶಾಂತನಾಗಿ ಕುಳಿತು ಯಾವ ಭಾವನೆಗಳು ಬರುತ್ತವೆಂಬುದನ್ನು ನೋಡು. ಹೀಗೆ ಪರೀಕ್ಷಿಸುತ್ತಾ ಹೋದ ಹಾಗೆ ಮನಸ್ಸು ಶಾಂತವಾಗಿ ಇತರ ಯೋಚನಾತರಂಗಗಳು ಬರುವುದಿಲ್ಲ. ಈ ತರಂಗಗಳು ಮನಸ್ಸಿನ ಯೋಚನಾಶಕ್ತಿಯ ಪ್ರತಿನಿಧಿಗಳು, ನೀನು ಹಿಂದೆ ಯಾವ ಯಾವ ಗಾಢ ಆಲೋಚನೆಗಳಲ್ಲಿ ಮುಳುಗಿದ್ದೆಯೋ ಅವೆಲ್ಲಾ ನಿನ್ನ ಸುಪ್ತಾವಸ್ಥೆಯ ತರಂಗಗಳಾಗಿ ಮಾರ್ಪಟ್ಟಿರುತ್ತವೆ - ಆದ್ದರಿಂದಲೇ ಧ್ಯಾನಾಸಕ್ತ ಮನಸ್ಸಿನಲ್ಲಿ ಬರುತ್ತವೆ. ಧ್ಯಾನದಲ್ಲಿರುವಾಗ ಮನಸ್ಸಿನಲ್ಲಿ ಈ ರೀತಿ ಅಲೆಗಳು ಅಥವಾ ಆಲೋಚನೆಗಳು ಏಳುವುದು ನಿನ್ನ ಮನಸ್ಸು ಏಕಾಗ್ರಗೊಳ್ಳುತ್ತಿದೆ ಎಂಬುದರ ಸೂಚಕ. ಕೆಲವೊಮ್ಮೆ ಮನಸ್ಸು ಒಂದೇ ರೀತಿಯ ಭಾವನೆಗಳ ಮೇಲೆ ಏಕಾಗ್ರಗೊಂಡಿರುತ್ತದೆ. ಇದಕ್ಕೆ ವಿಕಲ್ಪ ಧ್ಯಾನ ಎಂದು ಹೆಸರು. ಆದರೆ ಯಾವಾಗ ಮನಸ್ಸು ಎಲ್ಲಾ ಬಗೆಯ ಕಾರ್ಯಗಳಿಂದಲೂ ಬಿಡುಗಡೆ ಹೊಂದುವುದೋ ಆಗ ಅದು ಆಂತರಿಕ ಶಕ್ತಿಯಲ್ಲಿ ಲೀನವಾಗುವುದು. ಇದೇ ಅಖಂಡ, ಅನಂತಜ್ಞಾನ, ತನ್ನ ನೆಲೆ ತಾನೇ ಆಗಿರುವುದು. ಇದೇ ನಿರ್ವಿಕಲ್ಪ ಸಮಾಧಿ - ಎಲ್ಲಾ ಬಗೆಯ ಕರ್ಮಗಳಿಂದಲೂ ಮುಕ್ತವಾಗಿರುವುದು. ಶ್ರೀರಾಮಕೃಷ್ಣರಲ್ಲಿ ನಾವು ಅನೇಕ ಬಾರಿ ಈ ಎರಡೂ ಬಗೆಯ ಸಮಾಧಿಗಳನ್ನೂ ನೋಡುತ್ತಿದ್ದೆವು. ಅವರು ಈ ಸ್ಥಿತಿ ಹೊಂದಲು ಹೋರಾಡಬೇಕಾಗಿರಲಿಲ್ಲ. ಅವು ಸಹಜವಾಗಿಯೇ ಅವರಿಗೆ ಯಾವಾಗೆಂದರೆ ಆಗ ಬರುತ್ತಿದ್ದುವು. ಅದೊಂದು ಅದ್ಭುತ ಪ್ರಸಂಗ, ಅವರನ್ನು ಪ್ರತ್ಯಕ್ಷ ನೋಡಿದ ಮೇಲೆ ನಮಗೆ ಈ ವಿಷಯವನ್ನು ಗ್ರಹಿಸಲು</p>

<!-- 349-8/0249-->

<p>ಸಾಧ್ಯವಾಯಿತು. ಪ್ರತಿದಿನವೂ ಏಕಾಂಗಿಯಾಗಿ ಧ್ಯಾನಮಾಡು. ಎಲ್ಲವೂ ತಮ್ಮಷ್ಟಕ್ಕೆ ತಾವೇ ಗೋಚರವಾಗುವುವು. ಈಗ ಜಗನ್ಮಾತೆ, ಜೋತಿರ್ಮಯ ಮೂರ್ತಿ ನಿನ್ನಲ್ಲಿ ನಿದ್ರಿಸುತ್ತಿರುವಳು. ಅದಕ್ಕೇ ನೀನೇನೂ ತಿಳಿದುಕೊಳ್ಳಲಾರೆ. ಅವಳೇ ಕುಂಡಲಿನಿ, ಧ್ಯಾನಕ್ಕೆ ಮುಂಚೆ ನೀನು 'ನರಶುದ್ದಿ' ಮಾಡುವಾಗ ಮಾನಸಿಕವಾಗಿ ನಿನ್ನ ಮೂಲಾಧಾರದಲ್ಲಿರುವ ಕುಂಡಲಿನಿಯನ್ನು ಹೊಡೆದೆಬ್ಬಿಸು - 'ಏಳು ತಾಯಿ, ಏಳು' ಎನ್ನು, ಇದನ್ನು ನಿಧಾನವಾಗಿ ಮಾಡಬೇಕು. ಧ್ಯಾನದ ವೇಳೆಯಲ್ಲಿ ನಿನ್ನ ಉದ್ರೇಕ ಭಾವನೆಗಳನ್ನು ಆದಷ್ಟು ನಿಗ್ರಹಿಸು. ಅದು ಬಹಳ ಅಪಾಯಕಾರಿ. ಯಾರು ಹೆಚ್ಚು ಉದ್ವೇಗಪರರೋ ಅವರಲ್ಲಿ ಕುಂಡಲಿನಿ ಬಹು ಬೇಗ ಜಾಗೃತಗೊಳ್ಳುವುದು. ಹಾಗೇ ಅಷ್ಟೇ ಬೇಗ ಅದು ಕೆಳಕ್ಕೂ ಹೋಗುವುದು. ಅದು ಕೆಳಕ್ಕೆ ಬಂದಾಗ ಭಕ್ತನನ್ನು ತುಂಬಾ ಶೋಚನೀಯಾವಸ್ಥೆಯಲ್ಲಿ ಬಿಟ್ಟು ಹೋಗುವುದು. ಅದಕ್ಕೇ ಕೀರ್ತನೆ ಮುಂತಾದ ಈ ಉದ್ವೇಗಪರ ಭಾವಕ್ಕೆ ಸಹಕಾರಿಯಾಗಿರುವವುಗಳಲ್ಲಿ ಒಂದು ದೊಡ್ಡ ಕೊರತೆಯಿದೆ. ಕುಣಿತ ಮುಂತಾದುವುಗಳಿಂದ ಆ ಕ್ಷಣಕ್ಕೆ ಆ ಶಕ್ತಿ ಮೇಲಕ್ಕೇರುವುದೇನೋ ನಿಜ. ಆದರೆ ಅದೆಂದೂ ಸ್ಥಿರವಲ್ಲ. ಅದಕ್ಕೆ ಬದಲು ಅದು ತನ್ನ ಸ್ಥಾನಕ್ಕೆ ಹಿಂತಿರುಗಿ ಬಂದು ವ್ಯಕ್ತಿಯ ಕಾಮವನ್ನು ಉದ್ರೇಕಿಸುವುದು. ಅಮೆರಿಕಾದಲ್ಲಿ ನನ್ನ ಉಪನ್ಯಾಸಗಳನ್ನು ಕೇಳಿ ತಾತ್ಕಾಲಿಕ ಉದ್ವೇಗದಿಂದ ಪ್ರೇಕ್ಷಕರಲ್ಲಿ ಹಲವರು ಭಾವವಶರಾಗುತ್ತಿದ್ದರು. ಕೆಲವರು ವಿಗ್ರಹದಂತೆ ನಿಶ್ಚಲರಾಗಿಬಿಡುತ್ತಿದ್ದರು. ನಂತರ ವಿಚಾರಿಸಿದುದರಲ್ಲಿ ಅವರಲ್ಲಿ ಅನೇಕರಿಗೆ ಈ ಅವಸ್ಥೆ ಕಳೆದ ಕೂಡಲೆ ಕಾಮಾಸಕ್ತಿ ಹೆಚ್ಚಾಗುತ್ತಿತ್ತೆಂದು ತಿಳಿಯಿತು. ಆದರೆ ಇದು ಸರಿಯಾಗಿ ಜಪ ಧ್ಯಾನ ಮಾಡದ ಕಾರಣ ಹೀಗಾಗುವುದು.</p>
<p>ಶಿಷ್ಯ : ಸ್ವಾಮಿಾಜಿ, ಯಾವ ಧರ್ಮಗ್ರಂಥಗಳಲ್ಲೂ ನಾನು ಈ ಆಧ್ಯಾತ್ಮಿಕ ಸಾಧನೆಯ ರಹಸ್ಯಗಳನ್ನು ಓದಿರಲಿಲ್ಲ - ಇಂದು ಅನೇಕ ಹೊಸ ವಿಷಯಗಳನ್ನು ಕೇಳಿದೆ.</p>
<p>ಸ್ವಾಮಿಜಿ: ಧರ್ಮಶಾಸ್ತ್ರಗಳು ಆಧ್ಯಾತ್ಮಿಕ ಸಾಧನೆಯ ಎಲ್ಲಾ ರಹಸ್ಯವನ್ನು ಒಳಗೊಂಡಿರುವುವೆಂದು ತಿಳಿದೆಯಾ? ಇವೆಲ್ಲಾ ಗುರು ಶಿಷ್ಯ ಪೀಳಿಗೆಯಿಂದ ರಹಸ್ಯವಾಗಿ ಕೊಡಲ್ಪಡುತ್ತವೆ. ಬಹು ಎಚ್ಚರಿಕೆಯಿಂದ ಧ್ಯಾನ, ಜಪವನ್ನು ಮಾಡು, ಸುವಾಸನಾ ಪುಷ್ಪಗಳನ್ನು ಇಟ್ಟು ಊದಿನ ಕಡ್ಡಿ ಹಚ್ಚಿಸು. ಪ್ರಾರಂಭದಲ್ಲಿ ಮನಸ್ಸು ಪರಿಶುದ್ದ ವಾಗಲು ಈ ಬಾಹ್ಯ ಸಹಾಯವನ್ನು ತೆಗೆದುಕೋ. ನೀನು ನಿನ್ನ ಗುರು ಮತ್ತು ಇಷ್ಟದೇವತೆಯ ಮಂತ್ರವನ್ನು ಜಪಿಸುತ್ತಿರುವಾಗ ಹೀಗೆ ಹೇಳು: ಸರ್ವಜೀವಿಗಳಿಗೂ ಶಾಂತಿ ಇರಲಿ, ವಿಶ್ವದಲ್ಲೆಲ್ಲಾ ಶಾಂತಿ ಇರಲಿ. ಮೊದಲು ಈ ಶುಭಾಶಯಗಳನ್ನು ಉತ್ತರ, ದಕ್ಷಿಣ, ಪೂರ್ವ, ಪಶ್ಚಿಮ ಮೇಲೆ ಕೆಳಗೆ ಎಲ್ಲಾ ಕಡೆಗೂ ಕಳುಹಿಸು, ನಂತರ ಧ್ಯಾನಕ್ಕೆ ಕುಳಿತುಕೊ. ಪ್ರಥಮ ಘಟ್ಟದಲ್ಲಿ ಎಲ್ಲರೂ ಹೀಗೆ ಮಾಡಬೇಕು. ನಂತರ ಸ್ಥಿರವಾಗಿ ಕುಳಿತು (ಯಾವ ದಿಕ್ಕಿಗೆ ತಿರುಗಿ ಬೇಕಾದರೂ ಕುಳಿತುಕೋ) ನಾನು ನಿನಗೆ ದೀಕ್ಷೆ ಕೊಟ್ಟ ರೀತಿ ಧ್ಯಾನಮಾಡು. ಒಂದು ದಿನವನ್ನೂ ಹಾಗೆಯೇ ಬಿಡಬೇಡ. ನಿನಗೆ ತುಂಬಾ ಜರೂರಾದ ಕೆಲಸವಿದ್ದಲ್ಲಿ ಕಾಲು ಗಂಟೆಯಾದರೂ ಆಧ್ಯಾತ್ಮಿಕ ಸಾಧನೆ ಮಾಡು. ಮಗು, ನಿನ್ನಲ್ಲಿ ನಿಶ್ಚಲ ಭಕ್ತಿಯಿಲ್ಲದಿದ್ದಲ್ಲಿ ನಿನ್ನ ಗುರಿಯನ್ನು ಹೇಗೆ ಸೇರಬಲ್ಲೆ?</p>

<!-- 349-8/0250-->
<p>ಸ್ವಾಮಿಾಜಿ ಮಹಡಿಗೆ ಹೋದರು. ಹೋಗುವಾಗ ಹೇಳಿದರು: 'ನೀವೆಲ್ಲಾ ಹೆಚ್ಚು ಶ್ರಮವಿಲ್ಲದೆ ಆಧ್ಯಾತ್ಮಿಕ ಅಂತಃಶಕ್ತಿ ಹೊಂದಿದಿರಿ. ನೀವಿಲ್ಲಿಗೆ ಬರುವಷ್ಟು ಅದೃಷ್ಟಶಾಲಿಗಳಾದುದರಿಂದ ನಿಮಗೆ ಮುಕ್ತಿ ಸಮಾಪದಲ್ಲೇ ಇದೆ. ಈಗ ನಿಮ ಧಾನ ಮುಂತಾದುವುಗಳೊಂದಿಗೆ ಗೋಳಿನಿಂದ ತುಂಬಿರುವ ವಿಶ್ವ ಜನತೆಯ ಕಷ್ಟ ನಷ್ಟಗಳನ್ನು ಕಡಿಮೆಮಾಡಲು ಹೃತೂರ್ವಕವಾಗಿ ಪ್ರಯತ್ನಿಸಿ. ಕಠಿಣ ತಪಶ್ಚರೈಯಿಂದ ನಾನು ಈ ದೇಹವನ್ನು ಕೃಶಮಾಡಿದೆ. ನನ್ನೀ ಮೂಳೆಮಾಂಸಗಳ ಚೀಲದಲ್ಲಿ ಕೊಂಚ ಕೂಡ ಶಕ್ತಿ ಇಲ್ಲ. ಈಗ ನೀವು ಕೆಲಸಕ್ಕೆ ಹೊರಡಿ. ನನಗೆ ಕೊಂಚ ವಿಶ್ರಾಂತಿ ಕೊಡಿ. ನೀವು ಮತ್ತಾವುದನ್ನು ಮಾಡಿ ಜಯಶೀಲರಾಗದಿದ್ದರೂ ಚಿಂತೆಯಿಲ್ಲ. ಇಲ್ಲಿಯವರೆಗೆ ವ್ಯಾಸಂಗ ಮಾಡಿರುವ ಆಧ್ಯಾತ್ಮಿಕ ಸತ್ಯಗಳನ್ನು ಜನತೆಗೆ ಬೋಧಿಸಿ. ಇದಕ್ಕಿಂಥ ಹೆಚ್ಚಾದ ಧ್ಯಾನವಿಲ್ಲ. ಏಕೆಂದರೆ ಪ್ರಪಂಚದಲ್ಲಿ ಜ್ಞಾನ ದಾನಕ್ಕಿಂತ ಮಿಗಿಲಾದ ದಾನವಿಲ್ಲ.''</p>

<!-- 349-8/0251-->
<p>ಅಧ್ಯಾಯ ೪೪ *</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೨. ಸ್ವಾಮಿಾಜಿ ಈಗ ಮಠದಲ್ಲಿಯೇ ಇರುತ್ತಿದ್ದರು. ಶಿಷ್ಯನು ಮಠಕ್ಕೆ ಬಂದು ಸ್ವಾಮೀಜಿ ಮತ್ತು ಸ್ವಾಮಿ ಪ್ರೇಮಾನ೦ದರೊಡನೆ ಸಂಜೆ ತಿರುಗಾಡಿಕೊಂಡು ಬರಲು ಹೋಗಿದ್ದನು. ಸ್ವಾಮಿಾಜಿ ಆಲೋಚನಾಮಗ್ನರಾಗಿದ್ದುದನ್ನು ನೋಡಿ ಶಿಷ್ಯನು ಸ್ವಾಮಿ ಪ್ರೇಮಾನಂದರೊಡನೆ ಶ್ರೀರಾಮಕೃಷ್ಣರು ಸ್ವಾಮಿಾಜಿಯ ಮಹಿಮೆಯ ವಿಚಾರವಾಗಿ ಏನು ಹೇಳುತ್ತಿದ್ದರೆಂಬುದರ ಬಗ್ಗೆ ಮಾತಾಡುತ್ತಿದ್ದನು. ಕೊಂಚ ದೂರ ಹೋದ ಮೇಲೆ ಸ್ವಾಮಿಾಜಿ ಮಠಕ್ಕೆ ಹಿಂತಿರುಗಲು ಹೊರಟರು. ತಮ್ಮ ಬಳಿ ಇದ್ದ ಸ್ವಾಮಿ ಪ್ರೇಮಾನಂದ ಮತ್ತು ಶಿಷ್ಯನನ್ನು ನೋಡಿ ಸ್ವಾಮಿಾಜಿ 'ನೀವೇನು ಮಾತನಾಡುತ್ತಿದ್ದಿರಿ?” ಎಂದು ಕೇಳಿದರು. ಶಿಷ್ಯ 'ನಾವು ಶ್ರೀರಾಮಕೃಷ್ಣರು ಮತ್ತು ಅವರಿಗೆ ಸಂಬಂಧಪಟ್ಟ ವಿಚಾರ ಮಾತನಾಡುತ್ತಿದ್ದೆವು'' ಎಂದನು. ಸ್ವಾಮೀಜಿ ಉತ್ತರವನ್ನು ಕೇಳಿದರು ಮಾತ್ರ - ಪುನಃ ಯೋಚನಾಮಗ್ನರಾದರು. ರಸ್ತೆಯ ಮೂಲಕ ಮಠಕ್ಕೆ ಹಿಂತಿರುಗಿದರು. ಮಾವಿನ ಮರದ ಕೆಳಗೆ ಇಟ್ಟಿದ್ದ ಹಗ್ಗದ ಮಂಚದ ಮೇಲೆ ಕೊಂಚ ಹೊತ್ತು ವಿಶ್ರಮಿಸಿಕೊಂಡರು. ಮುಖ ತೊಳೆದುಕೊಂಡು ಮೇಲಣ ವರಾಂಡದಲ್ಲಿ ತಿರುಗಾಡುತ್ತಾ ಹೇಳಿದರು: 'ನೀನಿರುವ ಪ್ರದೇಶದಲ್ಲೇಕೆ ವೇದಾಂತ ಪ್ರಚಾರಮಾಡಲು ಪ್ರಯತ್ನಿಸಬಾರದು? ಅಲ್ಲಿ ತಾಂತ್ರಿಕ ಸಂಪ್ರದಾಯ ಭೀಷಣವಾಗಿ ಹಬ್ಬಿದೆ. ಅದೈತವಾದದ ಸಿಂಹಗರ್ಜನೆಯಿಂದ ದೇಶವನ್ನು ಅಲ್ಲೋಲಕಲ್ಲೋಲ ಮಾಡಿ ಎಬ್ಬಿಸು. ಆಗ ನೀನೊಬ್ಬ ವೇದಾಂತಿ ಎನ್ನುತ್ತೇನೆ. ಮೊದಲು ಅಲ್ಲೊಂದು ಶಾಲೆ ತೆರೆದು ಉಪನಿಷತ್ತು ಮತ್ತು ಬ್ರಹ್ಮಸೂತ್ರಗಳನ್ನು ಬೋಧಿಸು. ಹುಡುಗರಿಗೆ ಬ್ರಹ್ಮಚರ್ಯೆಯ ವಿಚಾರವಾಗಿ ಬೋಧಿಸು, ನೀನಿರುವ ಪ್ರದೇಶದಲ್ಲೇ ನ್ಯಾಯ ಪ್ರಧಾನ ತರ್ಕ, ಮಾತಿಗೆ ಮಾತು ಜೋಡಿಸುವುದು ಹೆಚ್ಚೆಂದು ಕೇಳಿದ್ದೇನೆ. ಅದರಲ್ಲಿ ಏನಿದೆ? ಕೇವಲ ವ್ಯಾಪ್ತಿ ಮತ್ತು ಅನುಮಾನ ಅಷ್ಟೆ. ಈ ವಿಷಯಗಳ ಮೇಲೆ ನೈಯಾಯಿಕ ಪಂಡಿತರು ತಿಂಗಳುಗಟ್ಟಲೆ ಚರ್ಚಿಸುವರು. ಆತ್ಮಜ್ಞಾನಕ್ಕೆ ಇದು ಎಷ್ಟರಮಟ್ಟಿಗೆ ಸಹಾಯಕಾರಿ? ನಿಮ್ಮ ಹಳ್ಳಿ ಅಥವಾ ನಾಗಮಹಾಶಯರ ಹಳ್ಳಿಯಲ್ಲಿ ಒಂದು ಶಾಲೆ ತೆಗೆದು ಧರ್ಮಶಾಸ್ತ್ರವನ್ನು, ಶ್ರೀರಾಮಕೃಷ್ಣರ ಜೀವನ ಮತ್ತು ಉಪದೇಶಗಳನ್ನು ಓದುವಂತೆ ಮಾಡಿ. ಇದರಿಂದ ನಿಮಗೆ ಶ್ರೇಯಸ್ಸಾಗುವುದಲ್ಲದೆ ಜಗತ್ಕಲ್ಯಾಣವಾಗಿ ನಿಮ್ಮ ಕೀರ್ತಿ ಶಾಶ್ವತವಾಗಿ ಉಳಿಯುವುದು.”</p>
<p>ಶಿಷ್ಯ : ಸ್ವಾಮಿಜಿ, ನನಗೆ ಹೆಸರು ಕೀರ್ತಿಗಳ ಆಸೆ ಇಲ್ಲ. ಕೇವಲ ಒಮ್ಮೊಮ್ಮೆ ಮಾತ್ರ ನೀವು ಹೇಳಿದಂತೆ ಮಾಡಬೇಕೆನ್ನಿಸುವುದು. ಆದರೆ ಮದುವೆಯಾಗಿರುವುದರಿಂದ ಸಂಸಾರತಾಪತ್ರಯಕ್ಕೆ ಸಿಕ್ಕಿ ಈ ಆಸೆ ಕೇವಲ ನನ್ನ ಮನಸ್ಸಿನಲ್ಲಿಯೇ ಉಳಿದು ಬಿಡುವುದೇನೋ ಎಂದು ಹೆದರಿಕೆಯಾಗುವುದು. *<span class="en"> CW. Vol. VII, P. 256</span></p>

<!-- 349-8/0252-->
<p>ಸ್ವಾಮಿಾಜಿ: ನೀನು ಮದುವೆಯಾಗಿದ್ದರೇನಂತೆ ? ನಿನ್ನ ತಂದೆತಾಯಿಗಳಿಗೆ ಸಹೋದರರಿಗೆ ಹಿಟ್ಟುಬಟ್ಟೆ ಕೊಟ್ಟು ಸಾಕುತ್ತಿರುವಂತೆ ನಿನ್ನ ಹೆಂಡತಿಗೂ ಮಾಡು. ಆಕೆಗೂ ಆಧ್ಯಾತ್ಮಿಕ ಸಲಹೆಗಳನ್ನು ಕೊಟ್ಟು ನಿನ್ನ ದಾರಿಯೆಡೆಗೆ ತಿರುಗುವಂತೆ ಮಾಡು. ಆಕೆಯನ್ನು ನಿನ್ನ ಆಧ್ಯಾತ್ಮಿಕ ಜೀವನದ ಜೊತೆಗಾತಿ, ಸಹಾಯಕಳೆಂದು ತಿಳಿ, ಉಳಿದ ಕಾಲಗಳಲ್ಲಿ ಇತರರನ್ನು ನೋಡುವಂತೆಯೇ ಆಕೆಯನ್ನು ನೋಡು. ಈ ರೀತಿ ಯೋಚಿಸುವುದರಿಂದ ಮನಸ್ಸಿನ ಚಂಚಲತೆಯೆಲ್ಲಾ ಮಾಯವಾಗುವುದು. ಅಂಜಿಕೆಯೇಕೆ?</p>
<p>ಶಿಷ್ಯನಿಗೆ ಈ ಮಾತುಗಳಿಂದ ತುಂಬಾ ಸಮಾಧಾನವಾಯಿತು. ಊಟವಾದ ಮೇಲೆ ಸ್ವಾಮಿಾಜಿ ತಮ್ಮ ಹಾಸಿಗೆಯ ಮೇಲೆ ಕುಳಿತುಕೊಂಡರು. ಶಿಷ್ಯನಿಗೆ ಈಗ ಕೊಂಚ ಸ್ವಾಮಿಾಜಿಗೆ ಸೇವೆಮಾಡಲು ಅವಕಾಶ ದೊರಕಿತು.</p>
<p>ಸ್ವಾಮಿಾಜಿ ಶಿಷ್ಯನಿಗೆ ಮಠದ ನಿವಾಸಿಗಳ ವಿಷಯದಲ್ಲಿ ಎಷ್ಟು ಗೌರವವಿಡ ಬೇಕೆಂಬುದರ ವಿಚಾರವಾಗಿ ಮಾತನಾಡಿದರು. “ನೀನೀಗ ನೋಡುತ್ತಿರುವ ಶ್ರೀರಾಮಕೃಷ್ಣರ ಮಕ್ಕಳು ಅದ್ಭುತ ತ್ಯಾಗಿಗಳು, ಅವರಿಗೆ ಸೇವೆ ಸಲ್ಲಿಸುವುದರಿಂದ ನಿನ್ನ ಮನಶುದ್ದಿಯಾಗಿ ಆತ್ಮಸಾಕ್ಷಾತ್ಕಾರ ಪಡೆದು ಧನ್ಯನಾಗುವೆ. ನಿನಗೆ 'ಮಹಾತ್ಮರ ಸೇವೆ ಮಾಡುವುದರ ಮೂಲಕ ಮತ್ತು ಪ್ರಶ್ನಿಸುವುದರಿಂದ' ಎಂಬ ಗೀತೆಯ ವಾಕ್ಯ ನೆನಪಿದೆಯೇ? ಆದ್ದರಿಂದ ನೀನು ಅವರಿಗೆ ಖಂಡಿತ ಸೇವೆಸಲ್ಲಿಸಬೇಕು. ಇದರಿಂದ ನೀನು ನಿನ್ನ ಗುರಿಯನ್ನು ಮುಟ್ಟುವುದಲ್ಲದೆ, ಅವರು ನಿನ್ನನ್ನು ಎಷ್ಟು ಪ್ರೀತಿಸುವ ರೆಂಬುದನ್ನು ತಿಳಿಯುವೆ.”</p>
<p>ಶಿಷ್ಯ : ಆದರೆ ಅವರನ್ನು ಅರ್ಥಮಾಡಿಕೊಳ್ಳಲು ನನಗೆ ಬಹು ಕಷ್ಟವಾಗುತ್ತದೆ. ಪ್ರತಿಯೊಬ್ಬರೂ ಬೇರೆ ಬೇರೆ ಗುಂಪಿಗೆ ಸೇರಿದವರೆಂದು ಅನ್ನಿಸುವುದು.</p>
<p>ಸ್ವಾಮಿಾಜಿ: ಶ್ರೀರಾಮಕೃಷ್ಣರು ಒಬ್ಬ ಅದ್ಭುತ ತೋಟಗಾರರು, ಬಗೆಬಗೆಯ ಹೂಗಳಿಂದ ಹೂಗೊಂಚಲನ್ನು ಮಾಡಿ ಸಂಸ್ಥೆಯನ್ನು ಸ್ಥಾಪಿಸಿದ್ದಾರೆ. ಬಗೆಬಗೆಯ ನಮೂನೆ ಮತ್ತು ಭಾವನೆಗಳು ಅಲ್ಲಿವೆ. ಮುಂದೆಯೂ ಬರುತ್ತ ಇರುವುವು. ಶ್ರೀರಾಮಕೃಷ್ಣರು 'ಯಾರು ಹೃತೂರ್ವಕವಾಗಿ ದೇವರನ್ನು ಒಂದು ದಿನವಾದರೂ ಪ್ರಾರ್ಥಿಸುವರೋ ಅವರು ಇಲ್ಲಿಗೆ ಬಂದೇ ಬರುವರು' ಎನ್ನುತ್ತಿದ್ದರು. ಇಲ್ಲಿರುವ ಪ್ರತಿಯೊಬ್ಬರೂ ಒಂದು ದೊಡ್ಡ ಆಧ್ಯಾತ್ಮಿಕ ಶಕ್ತಿಯೆಂದು ತಿಳಿ, ಅವರು ನನ್ನ ಮುಂದೆ ಸಂಕುಚಿತವಾದಂತಿದ್ದರೂ ಅವರು ಕೇವಲ ಸಾಧಾರಣ ಮನುಷ್ಯರೆಂದು ತಿಳಿಯಬೇಡ, ಅವರು ಯಾವಾಗ ಹೊರಗೆ ಹೋಗುವರೋ ಆಗ ಜನರಲ್ಲಿ ಆಧ್ಯಾತ್ಮಿಕ ಜಾಗೃತಿಯನ್ನುಂಟುಮಾಡುವರು. ಧಾರ್ಮಿಕ ಭಾವನೆಗಳ ಮೂರ್ತಿಮತ್ತಾದ ಶ್ರೀರಾಮಕೃಷ್ಣರ ಆಧ್ಯಾತ್ಮಿಕ ದೇಹದ ಭಾಗಗಳು ಅವರೆಂದು ತಿಳಿ, ನಾನು ಅವರನ್ನೆಲ್ಲಾ ಈ ದೃಷ್ಟಿಯಿಂದ ನೋಡುತ್ತೇನೆ. ಉದಾಹರಣೆಗೆ ಇಲ್ಲಿರುವ ಸ್ವಾಮಿ ಬ್ರಹ್ಮಾನಂದರನ್ನು ನೋಡು - ಅವರಲ್ಲಿರುವಷ್ಟು ಆಧ್ಯಾತ್ಮಿಕತೆ ನನ್ನಲ್ಲಿಯೂ ಇಲ್ಲ. ಶ್ರೀರಾಮಕೃಷ್ಣರು ಅವರನ್ನು ತಮ್ಮ ಆಧ್ಯಾತ್ಮಿಕ ಪುತ್ರರೆಂದು ಭಾವಿಸಿ ಅವರೊಡನೆಯೆ ಎಲ್ಲ</p>

<!-- 349-8/0253-->

<p>ವ್ಯವಹಾರದಲ್ಲಿಯೂ ಬೆರೆಯುತ್ತಿದ್ದರು. ಅವರು ನಮ್ಮ ಮಠದ ಆಭರಣ - ನಮ್ಮ ರಾಜ. ಹಾಗೆಯೇ ಪ್ರೇಮಾನಂದ, ತುರೀಯಾನಂದ, ತ್ರಿಗುಣಾತೀತ, ಅಖಂಡಾನಂದ, ಶಾರದಾನಂದ, ರಾಮಕೃಷ್ಣಾನಂದ, ಸುಬೋಧಾನಂದ, ಮತ್ತಿತರರು. ನೀನು ಪ್ರಪಂಚದ ಯಾವ ಕಡೆ ಬೇಕಾದರೂ ಹುಡುಕಿನೋಡು. ಇಷ್ಟೊಂದು ಆಧ್ಯಾತ್ಮಿಕತೆ, ದೇವರಲ್ಲಿ ಶ್ರದ್ದೆ ಇರುವವರು ಸಿಗುವುದು ದುರ್ಲಭ. ಅವರಲ್ಲಿ ಒಬ್ಬೊಬ್ಬರೂ ಆಧ್ಯಾತ್ಮಿಕ ಶಕ್ತಿಯ ಕೇಂದ್ರ, ಯೋಗ್ಯ ಕಾಲದಲ್ಲಿ ಆ ಶಕ್ತಿ ವಿಕಾಸಗೊಳ್ಳುವುದು.</p>
<p>ಶಿಷ್ಯ ಆಶ್ಚರ್ಯದಿಂದ ಎಲ್ಲವನ್ನೂ ಕೇಳಿಕೊಂಡ. ಸ್ವಾಮಿಾಜಿ ಮತ್ತೂ ಹೇಳಿದರು: “ಆದರೆ ನಿಮ್ಮ ಊರಿನ ಕಡೆಯಿಂದ ನಾಗಮಹಾಶಯರು ಹೊರತು ಮತ್ತಾರೂ ಶ್ರೀರಾಮಕೃಷ್ಣರ ಬಳಿಗೆ ಬರಲಿಲ್ಲ. ಶ್ರೀರಾಮಕೃಷ್ಣರನ್ನು ಸಂದರ್ಶಿಸಿದ ಕೆಲವರು ಅವರ ಮಹತ್ವವನ್ನು ಅರಿಯಲಾರದವರಾಗಿದ್ದರು.” ನಾಗಮಹಾಶಯರ ಯೋಚನೆ ಬಂದೊಡನೆ ಸ್ವಾಮಿಾಜಿ ಕೊಂಚಹೊತ್ತು ಮೌನವಾಗಿದರು. ಅವರಿಗೂ ಕಾಲವಾಗಿ ೪-೫ ತಿಂಗಳಾಗಿತ್ತು. ಒಮ್ಮೆ ನಾಗಮಹಾಶಯರ ಮನೆಯಲ್ಲಿ ಗಂಗೆಯುದ್ಭವವಾದ ವಿಷಯವನ್ನು ಸ್ವಾಮಿಾಜಿ ಕೇಳಿದ್ದರು. ಅದನ್ನು ಜ್ಞಾಪಿಸಿಕೊಂಡು ಶಿಷ್ಯನನ್ನು ಕುರಿತು “ಆ ಘಟನೆ ಹೇಗೆ ನಡೆಯಿತು? ಅದರ ವಿಚಾರ ಹೇಳು'' ಎಂದರು.</p>
<p>ಶಿಷ್ಯ : ಕೇವಲ ಆ ವಿಷಯ ನಾನು ಕೇಳಿದ್ದೇನೆಯೇ ಹೊರತು ಕಣ್ಣಾರೆ ನೋಡಲಿಲ್ಲ. ಮಹಾವಾರುಣಿಯೋಗದಲ್ಲಿ ನಾಗಮಹಾಶಯರು ತಂದೆಯೊಡನೆ ಕಲ್ಕತೆಗೆ ಹೊರಟರಂತೆ. ಆದರೆ ಹೊಗೆಬಂಡಿಯಲ್ಲಿ ಸ್ಥಳ ಸಿಗದ ಕಾರಣ ನಾರಾಯಣಗಂಜಿನಲ್ಲಿ ನಾಲೈದು ದಿನಗಳು ತಂಗಬೇಕಾಯಿತಂತೆ. ಆದರೂ ವಿಫಲವಾಗಿ ಮನೆಗೆ ಹಿಂತಿರುಗಿದರು. ಆಗ ನಾಗಮಹಾಶಯರು ತಮ್ಮ ತಂದೆಗೆ ಮನಸ್ಸು ಪರಿಶುದ್ಧವಾಗಿದ್ದರೆ ಗಂಗೆಯೇ ಪ್ರತ್ಯಕ್ಷಳಾಗುವಳು' ಎಂದರಂತೆ. ನಂತರ ಆ ಪವಿತ್ರ ಸ್ನಾನ ಮಾಡುವ ಗಳಿಗೆ ಸಮಿಾಪಿಸಿದೊಡನೆಯೆ ಒಂದು ನೀರಿನ ಚಿಲುಮೆ ಅವರ ಅಂಗಳದ ನೆಲವನ್ನು ಭೇದಿಸಿಕೊಂಡು ಬಂದಿತು. ಅದನ್ನು ನೋಡಿದ ಹಲವರು ಇನ್ನೂ ಇರುವರು. ಆದರೆ ನಾನವರನ್ನು ನೋಡಿದ್ದು ಈ ಘಟನೆ ನಡೆದ ಹಲವು ವರುಷಗಳ ಮೇಲೆ.</p>
<p>ಸ್ವಾಮಿಜಿ: ಇದರಲ್ಲಿ ಹೊಸದೇನೂ ಇಲ್ಲ. ಅವರೊಬ್ಬ ಸತ್ಯಸಂಕಲ್ಪ ಮಹಾತ್ಮರು. ಅವರ ವಿಷಯವಾಗಿ ಈ ಘಟನೆ ಸೋಜಿಗವೇನಲ್ಲ ಎಂದು ನನ್ನ ಭಾವನೆ.</p>
<p>ಸ್ವಾಮಿಜಿ ಇದನ್ನು ಹೇಳುತ್ತಿರುವಾಗ ನಿದ್ರೆ ಬರುವ ಹಾಗಾಗಲು ಮಲಗಿದರು. ಆಗ ಶಿಷ್ಯ ಭೋಜನ ಮಾಡಲು ಕೆಳಗಿಳಿದು ಬಂದ.</p>

<!-- 349-8/0254-->
<p>ಅಧ್ಯಾಯ ೪೫* ಸ್ಥಳ: ಕಲ್ಕತ್ತೆಯಿಂದ ಮಠಕ್ಕೆ ದೋಣಿಯಲ್ಲಿ ಹೋಗುತ್ತಿದ್ದಾಗ, ವರ್ಷ: ಕ್ರಿ.ಶ. ೧೯೦೨.</p>
<p>ಒಂದು ದಿನ ಮಧ್ಯಾಹ್ನ ಕಲ್ಕತ್ತೆಯಲ್ಲಿ ಗಂಗಾತೀರದಲ್ಲಿ ಅಡ್ಡಾಡುತ್ತಿದ್ದಾಗ ಒಬ್ಬ ಸಂನ್ಯಾಸಿಯು ದೂರದಿಂದ ಅಹಿರಿಟೋಲಘಾಟಿನ ಕಡೆಗೆ ಬರುತ್ತಿರುವುದು ಶಿಷ್ಯನಿಗೆ ಕಾಣಿಸಿತು. ಹತ್ತಿರ ಬಂದಾಗ ಶಿಷ್ಯನಿಗೆ ಅವರು ಮತ್ತಾರೂ ಅಲ್ಲ, ತನ್ನ ಗುರು ಸ್ವಾಮಿ ವಿವೇಕಾನಂದರೆಂದು ತಿಳಿಯಿತು. ಅವರ ಎಡಗೈಯಲ್ಲಿದ್ದ ಎಲೆಯ ಪೊಟ್ಟಣದಲ್ಲಿ ಹುರಿಗಾಳು ಇತ್ತು. ಅದನ್ನು ಚಿಕ್ಕ ಹುಡುಗನಂತೆ ತಿನ್ನುತ್ತಾ ತುಂಬಾ ಹರ್ಷದಿಂದ ದಾರಿಯಲ್ಲಿ ನಡೆದುಕೊಂಡು ಬರುತ್ತಿದ್ದರು. ಶಿಷ್ಯನ ಮುಂದೆ ನಿಂತಾಗ ಶಿಷ್ಯ ಪ್ರಣಾಮಮಾಡಿ ಅವರು ಕಲ್ಕತ್ತೆಗೆ ಬಂದ ಕಾರಣವನ್ನು ಕೇಳಿದನು.</p>
<p>ಸ್ವಾಮಿಾಜಿ: ನಾನು ಕಾರಾರ್ಥವಾಗಿ ಇಲ್ಲಿಗೆ ಬಂದಿದ್ದೆ. ನೀನೂ ಮಠಕ್ಕೆ ಬರುವೆಯೇನು? ಕೊಂಚ ಹುರಿಗಾಳನ್ನು ತಿನ್ನು. ಇದು ಉಪ್ಪು ಖಾರವಾಗಿ ರುಚಿಯಾಗಿದೆ.</p>
<p>ಶಿಷ್ಯನು ಸಂತೋಷದಿಂದ ಆ ತಿಂಡಿಯನ್ನು ತೆಗೆದುಕೊಂಡು ಸ್ವಾಮಿಜಿಯೊಡನೆ ಮಠಕ್ಕೆ ಹೋಗಲೊಪ್ಪಿದನು.</p>
<p>ಸ್ವಾಮಿಾಜಿ: ಹಾಗಾದರೆ ದೋಣಿಯನ್ನು ನೋಡು.</p>
<p>ಶಿಷ್ಯನು ದೋಣಿಯನ್ನು ಬಾಡಿಗೆಗೆ ಗೊತ್ತುಮಾಡಲು ಅವಸರದಿಂದ ಹೋದನು. ದೋಣಿಯವನು ಎಂಟು ಆಣೆಗಳನ್ನು ಕೇಳಿದಾಗ ದೋಣಿಯ ಬಾಡಿಗೆಯನ್ನು ಚೌಕಾಸಿ ಮಾಡುತ್ತಿದ್ದ ಶಿಷ್ಯನನ್ನು ಸ್ವಾಮಿಾಜಿ ನಿಲ್ಲಿಸಿ ತಾವೇ ಮುಂದೆ ಬಂದು ನೀನೇಕೆ ಅವರೊಂದಿಗೆ ಚೌಕಾಸಿ ಮಾಡುತ್ತಿರುವೆ'' ಎಂದು ಹೇಳಿ ದೋಣಿಯವನಿಗೆ ಆಗಲಿ, ನಿನಗೆ ಎಂಟು ಆಣೆಯನ್ನೇ ಕೊಡುತ್ತೇನೆ'' ಎಂದು ದೋಣಿಯನ್ನು ಹತ್ತಿದರು. ದೋಣಿ ಪ್ರವಾಹಕ್ಕೆದುರಾಗಿ ನಿಧಾನವಾಗಿ ಮುಂದುವರಿದು ಮಠವನ್ನು ಸೇರಲು ಸುಮಾರು ಒಂದೂವರೆ ಗಂಟೆ ತೆಗೆದುಕೊಂಡಿತು. ದೋಣಿಯಲ್ಲಿ ಸ್ವಾಮಿಜಿಯವರೊಬ್ಬರೇ ಇದ್ದುದರಿಂದ ಶಿಷ್ಯನಿಗೆ ಎಲ್ಲಾ ವಿಷಯಗಳನ್ನೂ ಯಾವ ಅಡ್ಡಿಯೂ ಇಲ್ಲದೆ ನಿರಾತಂಕವಾಗಿ ಸ್ವಾಮಿಗಳೊಡನೆ ಮಾತನಾಡುವ ಸದವಕಾಶ ದೊರೆಯಿತು. ಶ್ರೀರಾಮಕೃಷ್ಣರ ಶಿಷ್ಯರ ಘನತೆಯನ್ನು ಹಾಡುವ ಒಂದು ಗೌರವಯುತ ಹಾಡನ್ನು ಶಿಷ್ಯನು ಇತ್ತೀಚೆಗೆ ರಚಿಸಿದ್ದನು. ಅದರ ವಿಷಯವಾಗಿ ಮಾತನಾಡುತ್ತಾ ಸ್ವಾಮಿಾಜಿ “ನೀನು ಶ್ಲೋಕದಲ್ಲಿ ಹೇಳಿರುವವರೆಲ್ಲ ಶ್ರೀರಾಮಕೃಷ್ಣರ ಅಂತರಂಗ ಶಿಷ್ಯರೆಂದು ನೀನು ಹೇಗೆ ಬಲ್ಲೆ?'' ಎಂದು ಕೇಳಿದರು. - ಶಿಷ್ಯ : ಸ್ವಾಮಿಜಿ, ನಾನು ಶ್ರೀರಾಮಕೃಷ್ಣರ ಸಂನ್ಯಾಸಿ ಭಕ್ತರು ಮತ್ತು ಗೃಹಸ್ಥ ಭಕ್ತರೊಡನೆ ಇಷ್ಟೊಂದು ವರುಷಗಳು ಕಲೆತಿದ್ದೇನೆ. ನಾನು ಅವರ ಬಾಯಿಂದಲೇ ಅವರೆಲ್ಲಾ ಶ್ರೀರಾಮಕೃಷ್ಣರ ಶಿಷ್ಯರೆಂದು ಕೇಳಿರುವೆ.</p>
<p>*<span class="en"> C.W, Vol. VII, P259</span></p>

<!-- 349-8/0255-->

<p>ಸ್ವಾಮಿಜಿ: ಹೌದು, ಅವರೆಲ್ಲಾ ಶ್ರೀರಾಮಕೃಷ್ಣರ ಭಕ್ತರು. ಆದರೆ ಎಲ್ಲರೂ ಶ್ರೀರಾಮಕೃಷ್ಣರ ಅತ್ಯಂತ ನಿಕಟವಾದ, ಅಂತರಂಗ ವರ್ಗಕ್ಕೆ ಸೇರಿದವರಲ್ಲ. ಕಾಶೀಪುರದ ತೋಟದಲ್ಲಿದ್ದಾಗ ಶ್ರೀರಾಮಕೃಷ್ಣರು ನಮಗೆ 'ಇವರೆಲ್ಲಾ ನನ್ನ ಅಂತರಂಗ ಭಕ್ತರಲ್ಲವೆಂದು, ಜಗನ್ಮಾತೆ ನನಗೆ ತೋರಿಸಿದಳು' ಎಂದು ಹೇಳಿದ್ದರು. ಸ್ತ್ರೀ ಮತ್ತು ಪುರುಷ ಭಕ್ತರೆಲ್ಲರ ವಿಷಯವಾಗಿ ಅವರು ಹೇಳಿದರು. . ಅನಂತರ ಶ್ರೀರಾಮಕೃಷ್ಣರು ತಮ್ಮ ಶಿಷ್ಯವರ್ಗದಲ್ಲಿ ಹೇಗೆ ದೊಡ್ಡವರು ಸಣ್ಣವರೆಂಬ ಮಟ್ಟವನ್ನು ತೋರಿಸಿಕೊಡುತ್ತಿದ್ದರು ಎಂಬ ವಿಷಯವಾಗಿ ಮಾತನಾಡುತ್ತಾ ಸ್ವಾಮಿಗಳು ಶಿಷ್ಯನಿಗೆ ಗೃಹಸ್ಥ ಮತ್ತು ಸಂನ್ಯಾಸಿ ಜೀವನದ ಮಹತ್ತರವಾದ ಭೇದವನ್ನು ವಿಸ್ತಾರವಾಗಿ ವಿವರಿಸಿದರು. - ಸ್ವಾಮಿಾಜಿ: ಯಾರು ಕಾಮಿನಿ ಕಾಂಚನಕ್ಕೆ ದಾಸರಾಗಿದ್ದಾರೆ ಅವರು ಶ್ರೀರಾಮಕೃಷ್ಣರನ್ನು ಸರಿಯಾಗಿ ಅರ್ಥಮಾಡಿಕೊಳ್ಳುವರೇನು? ಅದು ಎಂದಾದರೂ ಸಾಧ್ಯವೇನು? ಅಂತಹ ಮಾತುಗಳನ್ನು ಕೊಂಚವೂ ನಂಬಬೇಡಿ. ಶ್ರೀರಾಮಕೃಷ್ಣರ ಭಕ್ತರಲ್ಲಿ ಅನೇಕರು ತಾವು ಈಶ್ವರಕೋಟಿಗಳು, ಅಂತರಂಗ ಭಕ್ತರೆಂದು ಹೇಳಿಕೊಳ್ಳು ತಿರುವರು. ಅವರು ಆ ಉಚ್ಚಮಟ್ಟದ ತ್ಯಾಗ ಅಥವಾ ವೈರಾಗ್ಯವನ್ನು ಗ್ರಹಿಸಲು ಕೂಡ ಅಶಕ್ತರು. ಅಂಥವರು ತಾವು ಅವರ ಅಂತರಂಗ ಭಕ್ತರೆಂದು ಹೇಳಿಕೊಳ್ಳು ತಿರುವರು. ಶ್ರೀ ರಾಮಕೃಷ್ಣರು ತ್ಯಾಗ ಚಕ್ರವರ್ತಿ(ಶಿರೋಮಣಿ)ಗಳಾಗಿದ್ದರು. ಅವರ ಕೃಪಾಕಟಾಕ್ಷವು ಬಿದ್ದ ಯಾವನಾದರೂ ಕಾಮಿನಿ ಕಾಂಚನ ಭೋಗದಲ್ಲಿ ತನ್ನ ಜೀವನವನ್ನು ಕಳೆಯಲು ಸಾಧ್ಯವೆ?</p>
<p>- ಶಿಷ್ಯ : ಹಾಗಾದರೆ ಸ್ವಾಮಿಜಿ, ದಕ್ಷಿಣೇಶ್ವರದಲ್ಲಿದ್ದಾಗ ಅವರ ಹತ್ತಿರ ಬಂದವರಾರೂ ಅವರ ಭಕ್ತರಲ್ಲವೆ?</p>
<p>ಸ್ವಾಮಿಾಜಿ: ಹಾಗೆಂದವರಾರು? ಯಾರು ಯಾರು ಶ್ರೀರಾಮಕೃಷ್ಣರ ಹತ್ತಿರ ಹೋಗಿದ್ದರೆ ಅವರೆಲ್ಲಾ ಆಧ್ಯಾತ್ಮಿಕತೆಯಲ್ಲಿ ಮುಂದುವರಿದಿರುವರು, ಮುಂದುವರಿಯುತ್ತಿರುವರು, ಮುಂದುವರಿಯುವರು. ಹಿಂದಿನ ಕಲ್ಪದಲ್ಲಿ ಪರಿಪೂರ್ಣತೆ ಪಡೆದ ಋಷಿಗಳು ಮನುಷ್ಯ ದೇಹಧಾರಣೆಮಾಡಿ ಅವತಾರಪುರುಷರೊಡನೆ ಈ ಭೂಮಿಗೆ ಬರುವರು. ಅವರೇ ದೇವನ ಒಡನಾಡಿಗಳು. ಭಗವಂತನು ಅವರ ಮೂಲಕ ಕೆಲಸ ಮಾಡಿ ತನ್ನ ಧರ್ಮವನ್ನು ಪ್ರಚಾರ ಮಾಡುವನು. ಯಾರು ಇತರರಿಗಾಗಿ ತಮ್ಮ ಸರ್ವಸ್ವವನ್ನೂ ತ್ಯಾಗ ಮಾಡುವರೊ, ಯಾರು ಭೋಗಲಾಲಸೆಯನ್ನೆಲ್ಲಾ ತಿರಸ್ಕರಿಸಿ ಬಿಟ್ಟು ತಮ್ಮ ಜೀವಮಾನವನ್ನೆಲ್ಲಾ ಜೀವಿಗಳ ಉದ್ದಾರಕ್ಕಾಗಿ, ಜಗತ್ಕಲ್ಯಾಣಕ್ಕಾಗಿ ಅರ್ಪಿಸುವರೊ, ಅವರು ಮಾತ್ರ ಅವತಾರಪುರುಷರ ಸಹಚರರೆಂದು ತಿಳಿ. ಏಸುವಿನ ಶಿಷ್ಯರೆಲ್ಲಾ ಸಂನ್ಯಾಸಿಗಳು, ಶಂಕರ, ರಾಮಾನುಜ, ಶ್ರೀಚೈತನ್ಯ ಮತ್ತು ಬುದ್ಧ - ಇವರ ಕೃಪೆಗೆ ನೇರವಾಗಿ ಪಾತ್ರರಾದವರು ಸರ್ವಪರಿತ್ಯಾಗಿಗಳಾದ ಸಂನ್ಯಾಸಿಗಳು. ಇಂತಹ ಮಹಾವ್ಯಕ್ತಿಗಳು ಜಗತ್ತಿಗೆಲ್ಲಾ ಬ್ರಹ್ಮವಿದ್ಯೆಯನ್ನು ತಮ್ಮ ಶಿಷ್ಯ ಪರಂಪರೆಯಿಂದ ಪ್ರಚಾರ ಮಾಡಿದವರು. ಕಾಮಿನೀಕಾಂಚನಕ್ಕೆ ದಾಸನಾಗಿರುವ ಮನುಷ್ಯ ಮತ್ತೊಬ್ಬನನ್ನು</p>

<!-- 349-8/0256-->
<p>ಮುಕ್ತನನ್ನಾಗಿ ಮಾಡಿರುವುದನ್ನು ಅಥವಾ ದೇವರ ಹಾದಿಯನ್ನು ತೋರಿಸಬಲ್ಲವನಾಗಿರುವನೆಂಬುದನ್ನು ನೀನು ಎಲ್ಲಿಯಾದರೂ, ಯಾವಾಗಲಾದರೂ ಕೇಳಿರುವೆಯೇನು? ತಾನೇ ಬದ್ದನಾಗಿರುವಾಗ ಇತರರನ್ನು ಮುಕ್ತರನ್ನಾಗಿ ಮಾಡಲು ಹೇಗೆ ಸಾಧ್ಯ? ವೇದ, ವೇದಾಂತ, ಇತಿಹಾಸ, ಪುರಾಣ ಯಾವುದರಲ್ಲಿ ನೋಡಿದರೂ ಕೇವಲ ಸಂನ್ಯಾಸಿಗಳೇ ಎಲ್ಲಾ ಯುಗಗಳಲ್ಲೂ ಧರ್ಮ ಬೋಧಕರಾಗಿದ್ದರೆಂಬುದನ್ನು ನೋಡುವೆ. ಇತಿಹಾಸ, ಪುನರಾವೃತ್ತಿಯಾಗುವುದು. ಈಗಲೂ ಹಾಗೆಯೇ ಆಗುವುದು. ಸರ್ವಧರ್ಮ ಸಮನ್ವಯಾಚಾರ್ಯರಾದ ಶ್ರೀರಾಮಕೃಷ್ಣರ ಸಮರ್ಥ ಸಂನ್ಯಾಸಿ ಶಿಷ್ಯರು ಎಲ್ಲೆಡೆಯಲ್ಲಿಯೂ ಮಾನವರ ಗುರುಗಳೆಂದು ಗೌರವಿಸಲ್ಪಡುವರು. ಇತರರ ಮಾತು ಪೊಳ್ಳು ಧ್ವನಿಯಂತೆ ಗಾಳಿಯಲ್ಲಿ ವ್ಯರ್ಥವಾಗುವುದು. ಮಠದ ಸ್ವಾರ್ಥ ತ್ಯಾಗಿಗಳಾದ ಸಂನ್ಯಾಸಿಗಳು ಧಾರ್ಮಿಕ ಭಾವನೆಗಳ ಕೇಂದ್ರವಾಗಿ, ಅವುಗಳನ್ನು ಹರಡುವರು. ನಿನಗೆ ಅರ್ಥವಾಯಿತೆ?</p>
<p>ಶಿಷ : ಹಾಗಾದರೆ ಶ್ರೀರಾಮಕ್ರಷರ ಗೃಹಸ ಭಕರು ಅವರ ವಿಷಯವಾಗಿ ವಿಧವಿಧವಾಗಿ ಪ್ರಚಾರ ಮಾಡುತ್ತಿರುವುದು ನಿಜವಲ್ಲವೇನು?</p>
<p>ಸ್ವಾಮಾಜಿ: ಅವರು ಹೇಳುವುದೆಲ್ಲ ಸಂಪೂರ್ಣವಾಗಿ ಸುಳ್ಳೆಂದು ಹೇಳಲಾಗುವು ದಿಲ್ಲ. ಆದರೆ ಅವರು ಶ್ರೀರಾಮಕೃಷ್ಣರ ವಿಷಯವಾಗಿ ಹೇಳುತ್ತಿರುವುದೆಲ್ಲಾ ಭಾಗಶಃ ಸತ್ಯ. ಪ್ರತಿಯೊಬ್ಬರೂ ಅವರವರ ಯೋಗ್ಯತೆಗೆ ತಕ್ಕಂತೆ ಶ್ರೀರಾಮಕೃಷ್ಣರನ್ನು ಅರ್ಥಮಾಡಿಕೊಂಡಿದ್ದಾರೆ. ಹಾಗೆಯೇ ಅವರ ವಿಷಯವಾಗಿ ಚರ್ಚಿಸುತ್ತಿದ್ದಾರೆ. ಹೀಗೆ ಮಾಡುವುದರಲ್ಲಿ ಕೆಟ್ಟದ್ದೇನೂ ಇಲ್ಲ. ಆದರೆ ಅವರ ಯಾವ ಭಕ್ತನೇ ಆಗಲಿ ತಾನು ಅವರನ್ನು ಅರ್ಥಮಾಡಿಕೊಂಡಿರುವುದೇ ಸತ್ಯ ಎಂದು ನಿಷ್ಕರ್ಷಿಸಿದರೆ ಅಂಥವನ ವಿಷಯವಾಗಿ ಕನಿಕರಪಡಬೇಕಷ್ಟೆ, ಕೆಲವರು ಶ್ರೀರಾಮಕೃಷ್ಣರು ಒಬ್ಬ ತಾಂತ್ರಿಕರೆಂದೂ, ಕೌಲರೆಂದೂ, ಮತ್ತೆ ಕೆಲವರು ನಾರದೀಯ ಭಕ್ತಿಯನ್ನು ಹರಡಲು ಅವತರಿಸಿದ ಶ್ರೀಚೈತನ್ಯರೆಂದೂ, ಇನ್ನೂ ಕೆಲವರು ಅವರು ಸಾಧನೆಗಳನ್ನು ಮಾಡಿದುದರಿಂದ ಅವತಾರಪುರುಷರಲ್ಲವೆಂದೂ, ಮತ್ತೂ ಕೆಲವರು ಸಂನ್ಯಾಸ ತೆಗೆದುಕೊಳ್ಳುವುದು ಅವರ ಉಪದೇಶಕ್ಕೆ ವಿರುದ್ದವೆಂದೂ ಅಭಿಪ್ರಾಯಪಡುವರು. ಈ ಮಾತುಗಳನ್ನು ನೀನು ಅವರ ಗೃಹಸ್ಯ ಭಕ್ತರಿಂದ ಕೇಳಿರಬಹುದು. ಈ ಪಕ್ಷಪಾತ ದೃಷ್ಟಿಯುಳ್ಳ ಅಭಿಪ್ರಾಯಕ್ಕೆ ಕೊಂಚವೂ ಗಮನ ಕೊಡಬೇಡ. ನಮ್ಮ ಇಡೀ ಜೀವಮಾನವೆಲ್ಲಾ ಸಾಧನೆಯಲ್ಲಿ ಕಳೆದರೂ ಅವರೇನೆಂಬುದನ್ನು, ಹಿಂದಿನ ಎಷ್ಟೊಂದು ಅವತಾರಗಳು ಅವರಲ್ಲಿ ಮೂರ್ತಿಮತ್ತಾಗಿದ್ದು ಎಂಬುದನ್ನು ಗ್ರಹಿಸಲಾರದೆಹೋದೆವು. ಅದಕ್ಕೇ ಅವರ ವಿಚಾರ ಮಾತಾಡುವಾಗ ಬಹು ಎಚ್ಚರಿಕೆಯಿಂದ, ಹಿಡಿತದಿಂದ ಮಾತಾಡಬೇಕು. ಅವರವರ ಯೋಗ್ಯತಾನುಸಾರ ಅವರ ಭಾವನೆಗಳನ್ನು ಗ್ರಹಿಸಿದ್ದಾರೆ. ಅವರ ಆಧ್ಯಾತ್ಮಿಕ ತುಂಬು ಸಾಗರದ ಒಂದು ತುಂತುರನ್ನು ಸಾಕ್ಷಾತ್ಕರಿಸಿಕೊಂಡರೆ ಸಾಕು, ಮಾನವನು ದೇವನಾಗುತ್ತಾನೆ. ಪ್ರಪಂಚದ ಇತಿಹಾಸದಲ್ಲಿ ಮತ್ತೊಮ್ಮೆ ಎಲ್ಲಿಯೂ ಇಂತಹ ವಿಶ್ವಭಾವನೆಗಳ ಸಂಯೋಗ ಲಭಿಸುವುದಿಲ್ಲ. ಇದರಿಂದಲೇ ನೀನು ಶ್ರೀರಾಮಕೃಷ್ಣರು ಎಂತಹ ಮನುಷ್ಯರಾಗಿ ಹುಟ್ಟಿದ್ದರೆಂಬುದನ್ನು ಅರ್ಥಮಾಡಿಕೊ. ಅವರು ತಮ್ಮ ಸಂನ್ಯಾಸಿ</p>

<!-- 349-8/0257-->

<p>ಶಿಷ್ಯರಿಗೆ ಶಿಕ್ಷಣ ಕೊಡುತ್ತಿದ್ದಾಗ ತಮ್ಮ ಪೀಠದಿಂದೆದ್ದು ಯಾರಾದರೂ ಗೃಹಸ್ಥರು ಅಲ್ಲಿಗೆ ಬರುತ್ತಿರುವರೋ ಎಂದು ಸರಿಯಾಗಿ ನೋಡುತ್ತಿದ್ದರು. ಯಾರೂ ಕಾಣದಿದ್ದಲ್ಲಿ ಆವೇಶಪೂರಿತ ಮಾತುಗಳಿಂದ ನಮಗೆ ತ್ಯಾಗ ಮತ್ತು ತಪಸ್ಸಿನ ಮಹಿಮೆಯನ್ನು ವರ್ಣಿಸುತ್ತಿದ್ದರು. ಇದರ ಪರಿಣಾಮದಿಂದುಂಟಾದ ತೀಕ್ಷ್ಯ ವೈರಾಗ್ಯದ ಶಕ್ತಿಯಿಂದಲೇ ನಾವು ಪ್ರಪಂಚವನ್ನು ತ್ಯಜಿಸಿ ಪ್ರಾಪಂಚಿಕತೆಗೆ ವಿಮುಖರಾದೆವು. - ಶಿಷ್ಯ : ಅವರು ಸಂನ್ಯಾಸಿಗಳಿಗೂ ಮತ್ತು ಗೃಹಸ್ಥರಿಗೂ ಅಷ್ಟೊಂದು ಭೇದಮಾಡುತ್ತಿದ್ದರೆ?</p>
<p>ಸ್ವಾಮಿಾಜಿ: ಗೃಹಸ್ಥ ಭಕ್ತರನ್ನೇ ಆ ವಿಷಯವಾಗಿ ಕೇಳಿ ತಿಳಿದುಕೊ, ನೀನೇ ಯೋಚಿಸಿ ನೋಡು, ಯಾರು ಹೆಚ್ಚೆಂದು - ದೇವರ ಸಾಕ್ಷಾತ್ಕಾರಕ್ಕಾಗಿ ಪ್ರಾಪಂಚಿಕ ಜೀವನದ ಎಲ್ಲಾ ಭೋಗಗಳನ್ನೂ ತ್ಯಜಿಸಿ, ಬೆಟ್ಟಗಳಲ್ಲಿ, ಕಾಡುಗಳಲ್ಲಿ, ತೀರ್ಥ, ಆಶ್ರಮಗಳಲ್ಲಿ ಸಾಧನೆ ಮಾಡುತ್ತಾ ಜೀವನವನ್ನು ಕಳೆಯುತ್ತಿರುವವರು ಹೆಚೋ, ಅಥವಾ ಕೇವಲ ದೇವರ ಹೆಸರು ಮತ್ತು ನೆನಪುಗಳನ್ನು ಕೊಂಡಾಡುತ್ತಾ ಪ್ರಪಂಚದ ಮಾಯೆಯಲ್ಲಿ ಮುಳುಗಿ ಏಳಲಾರದೆ ಇರುವವರು ಹೆಚೋ? ಯಾರು ವಿಶ್ವ ಜನತೆಯ ಸೇವೆಗಾಗಿ, ಅವರನ್ನು ಆತ್ಮವೆಂದು ಭಾವಿಸಿ ಮುಂದೆ ಬರುವರೋ, ಯಾರು ಸಣ್ಣ ವಯಸ್ಸಿನಿಂದಲೂ ಬ್ರಹ್ಮಚರ್ಯೆಯಲ್ಲಿದ್ದು, ತ್ಯಾಗ ವೈರಾಗ್ಯಗಳೇ ಮೂರ್ತಿವೆತ್ತಂತಿರುವರೊ ಅಂಥವರು ಹೆಚೋ ಅಥವಾ ನೊಣಗಳಂತೆ ಒಮ್ಮೆ ಪುಷ್ಪದಮೇಲೆ ಮರುಗಳಿಗೆಯೇ ಗೊಬ್ಬರದ ಗುಂಡಿಯ ಮೇಲೆ ಕುಳಿತುಕೊಳ್ಳುವರೋ ಅಂಥವರು ಹೆಚೋ? ನೀನೇ ಇದನ್ನು ಯೋಚಿಸಿ ನಿರ್ಧರಿಸು. - ಶಿಷ್ಯ : ಆದರೆ ಸ್ವಾಮಿಜಿ, ಯಾರು ಭಗವತೃಪೆಗೆ ಪಾತ್ರರಾಗಿದ್ದಾರೆ ಅವರು ಈ ಪ್ರಪಂಚವನ್ನು ಹೇಗೆ ನೋಡುವರು? ಅವರು ಗೃಹಸ್ಥರಾಗಿಯೆ ಉಳಿಯಲಿ ಅಥವಾ ಸಂನ್ಯಾಸಿಗಳಾಗಲಿ - ಅದರಿಂದೇನೂ ಬಾಧಕವಿಲ್ಲ ಎಂದು ನನಗನ್ನಿಸುವುದು.</p>
<p>ಸ್ವಾಮಿಜಿ: ಯಾರು ನಿಜವಾಗಿ ಆತನ ಕೃಪೆಯನ್ನು ಪಡೆದಿರುವರೊ ಅಂಥವರು ಪಾಪಂಚಿಕತೆಗೆ ಎಂದೂ ವಶರಾಗಿರುವುದಿಲ್ಲ. ಆತನ ಕೃಪೆಯ ನಿಜವಾದ ಒರೆಗಲೆ - ಕಾಮಿನಿಕಾಂಚನ ವಿರಕ್ತಿ. ಯಾವ ಮನುಷ್ಯನ ಜೀವನದಲ್ಲಿ ಇದು ಬಂದಿಲ್ಲವೋ ಅಂಥವನಿಗೆ ಖಂಡಿತವಾಗಿಯೂ ಭಗವತೃಪೆ ಲಭಿಸಿಲ್ಲ.</p>
<p>ಮೇಲಿನ ಸಂಭಾಷಣೆ ಹೀಗೆ ಕೊನೆಗೊಂಡ ನಂತರ ಬೇರೊಂದು ವಿಷಯ ವನ್ನೆತ್ತುತ್ತಾ ಶಿಷ್ಯನು ಸ್ವಾಮಿಜಿಯವರನ್ನು ಕುರಿತು, "ಸ್ವಾಮಿಾಜಿ, ನೀವು ಇಲ್ಲಿ ಮತ್ತು ಪರದೇಶಗಳಲ್ಲೆಲ್ಲಾ ಮಾಡಿದ ಕೆಲಸದ ಫಲಿತಾಂಶವೇನು?”</p>
<p>ಸ್ವಾಮಾಜಿ: ನಾನು ಮಾಡಿರುವುದರಲ್ಲಿ ಎಲ್ಲೋ ಕೊಂಚ ಭಾಗಮಾತ್ರ ಈಗ ಪ್ರಕಾಶಕ್ಕೆ ಬಂದಿದೆ, ಅಷ್ಟೆ. ಯೋಗ್ಯಕಾಲದಲ್ಲಿ ಇಡೀ ಪ್ರಪಂಚವೇ ಶ್ರೀರಾಮಕೃಷ್ಣರ ಸಾರ್ವತ್ರಿಕ ಉದಾರಭಾವಗಳನ್ನು ಅಂಗೀಕರಿಸುವುದು. ಈಗ ಆಗಿರುವುದು ಕೇವಲ ಆರಂಭ</p>

<!-- 349-8/0258-->
<p>ಮಾತ್ರ. ಈ ಪ್ರವಾಹವು ಮುಂದೆ ಎಲ್ಲರನ್ನೂ ಕೊಚ್ಚಿಕೊಂಡು ಹೋಗುವುದು. - ಶಿಷ್ಯ ; ದಯವಿಟ್ಟು ನನಗೆ ಶ್ರೀರಾಮಕೃಷ್ಣರ ವಿಷಯವಾಗಿ ಇನ್ನೂ ಹೇಳಿ, ನಿಮ್ಮ ಬಾಯಿಂದ ಅವರ ವಿಷಯ ಕೇಳಲು ನನಗೆ ತುಂಬಾ ಇಷ್ಟ.</p>
<p>ಸ್ವಾಮಾಜಿ: ನೀನು ಯಾವಾಗ ನೋಡಿದರೂ ಅವರ ವಿಷಯವಾಗಿ ಎಷ್ಟೊಂದು ವಿಚಾರವನ್ನು ಕೇಳುತ್ತಿರುವೆಯಲ್ಲವೆ? ಇನ್ನೇನು ಬೇಕು? ಅವರನ್ನು ಅವರೇ ಸರಿಗಟ್ಟಬೇಕು. ಅವರನ್ನು ಮಿಾರಿಸಿದವರು ಯಾರಾದರೂ ಇರುವರೆ ?</p>
<p>ಶಿಷ್ಯ : ಅವರನ್ನು ನೋಡುವ ಭಾಗ್ಯವಿಲ್ಲದ ನಮಗೆ ಯಾವ ಹಾದಿ ಇದೆ?</p>
<p>ಸ್ವಾಮಿಾಜಿ: ಪ್ರತ್ಯಕ್ಷವಾಗಿ ಅವರ ಕೃಪೆಗೆ ಪಾತ್ರರಾಗಿರುವ ಈ ಸಾಧುಗಳ ಸಹವಾಸ ಭಾಗ್ಯ ನಿನಗೆ ಲಭಿಸಿದೆ. ಅಂದಮೇಲೆ ನೀನು ಹೇಗೆ ಅವರನ್ನು ನೋಡಿಲ್ಲವೆಂದು ಹೇಳುವೆ? ಅವರು ತಮ್ಮ ಸಂನ್ಯಾಸಿ ಶಿಷ್ಯರಲ್ಲೇ ಪ್ರತ್ಯಕ್ಷವಾಗಿದ್ದಾರೆ. ಅವರ ಸೇವೆಮಾಡುವುದರ ಮೂಲಕ, ಸತ್ಕಾಲದಲ್ಲಿ ನಿನ್ನ ಹೃದಯದಲ್ಲೇ ಅವರು ಪ್ರತ್ಯಕ್ಷರಾಗುವರು. ಯೋಗ್ಯಕಾಲದಲ್ಲಿ ನೀನು ಎಲ್ಲವನ್ನೂ ಸಾಧಿಸುವೆ.</p>
<p>ಶಿಷ್ಯ : ಆದರೆ ಸ್ವಾಮಿಾಜಿ, ನೀವು ಅವರ ಕೃಪೆಗೆ ಪಾತ್ರರಾದವರ ವಿಚಾರವನ್ನೇ ಮಾತನಾಡುತ್ತಿರುವಿರಿ. ಆದರೆ ಎಂದೂ ಅವರು ನಿಮ್ಮ ವಿಚಾರ ಏನು ಹೇಳುತ್ತಿದ್ದ ರೆಂಬುದನ್ನು ಹೇಳುವುದೇ ಇಲ್ಲ. * ಸ್ವಾಮಿಾಜಿ: ನನ್ನ ವಿಚಾರ ನಾನು ಏನು ಹೇಳಲಿ? ನೋಡು ಮಗು, ನಾನು ಅವರ ಭೂತಗಳಲ್ಲೊಂದಾಗಿರಬೇಕು. ಪ್ರತ್ಯಕ್ಷ ಅವರ ಎದುರಿನಲ್ಲಿಯೇ ನಾನದೆಷ್ಟೋ ಬಾರಿ ಅವರನ್ನು ನಿಂದಿಸುತ್ತಿದ್ದೆ. ಅದನ್ನು ಕೇಳಿ ಅವರು ನಗುತ್ತಿದ್ದರು. - ಹೀಗೆ ಹೇಳುತ್ತಾ ಸ್ವಾಮಿಗಳು ಗಂಭೀರ ಯೋಚನೆಯಲ್ಲಿ ಮಗ್ನರಾಗಿ, ನದಿಯ ಕಡೆ ನೋಡುತ್ತಾ ಕೊಂಚ ಹೊತ್ತು ಸ್ಥಿರವಾಗಿ ಕುಳಿತುಕೊಂಡಿದ್ದರು. ಕೊಂಚ ಹೊತ್ತಿನಲ್ಲಿಯೇ ಸಾಯಂಕಾಲವಾಗಿ ದೋಣಿಯೂ ಮಠವನ್ನು ತಲುಪಿತು. ಸ್ವಾಮೀಜಿ ಮೆಲ್ಲ ಮೆಲ್ಲಗೆ ಹಾಡನ್ನು ಹಾಡಿಕೊಳ್ಳುತ್ತಿದ್ದರು: “ಈಗ ಜೀವನದ ಸಂಜೆಯಲ್ಲಿ, ಮಗುವನ್ನು ಮನೆಗೆ ಹಿಂತಿರುಗಿ ಕರೆದುಕೊ.'</p>
<p>- ಹಾಡು ಮುಗಿದಮೇಲೆ ಸ್ವಾಮಿಾಜಿ ''ನಿಮ್ಮ ಕಡೆಯಲ್ಲಿ (ಪೂರ್ವಬಂಗಾಳ ) ಮಂಜುಳ ಧ್ವನಿಯಿಂದ ಹಾಡುವವರು ಹುಟ್ಟೇ ಇಲ್ಲ. ಗಂಗಾಮಾತೆಯ ಜಲವನ್ನು ಪಾನಮಾಡಿದಲ್ಲದೆ ಸುಮಧುರಕಂಠ ಬರುವುದಿಲ್ಲ” ಎಂದು ಹೇಳಿದರು. ಬಾಡಿಗೆಯನ್ನು ಕೊಟ್ಟಾದಮೇಲೆ ಸ್ವಾಮಿಜಿ ದೋಣಿಯಿಂದಿಳಿದು ತಮ್ಮ ಕೋಟನ್ನು ಬಿಚ್ಚಿ ಮಠದ ಪಶ್ಚಿಮ ವರಾಂಡದಲ್ಲಿ ಕುಳಿತುಕೊಂಡರು. ಅವರ ಗೌರವರ್ಣ ಜೊತೆಗೆ ಕಾವಿಬಟ್ಟೆ ಒಂದು ಅಪೂರ್ವ ಸೊಬಗನ್ನು ಬೀರುತ್ತಿತ್ತು.</p>

<!-- 349-8/0259-->
<p>ಅಧ್ಯಾಯ ೪೬ *</p>
<p>ಸ್ಥಳ: ಬೇಲೂರು ಮಠ, ವರ್ಷ: ಕ್ರಿ.ಶ. ೧೯೦೨. ಇಂದು ಆಷಾಢದ (ಜೂನ್-ಜುಲೈ) ಮೊದಲ ದಿನ ಶಿಷ್ಯನು ಸಂಜೆಗೆ ಮುಂಚೆಯೇ ಉಡುಪನ್ನು ಬದಲಾಯಿಸಲು ವೇಳೆಯಿಲ್ಲದ್ದರಿಂದ ಬಾಲಿಯಿಂದ ಕಛೇರಿಯ ಉಡುಪಿನಲ್ಲಿಯೇ ಮಠಕ್ಕೆ ಬಂದಿದ್ದ. ಸ್ವಾಮಿಾಜಿಗೆ ಸಾಷ್ಟಾಂಗ ಪ್ರಣಾಮಮಾಡಿ ಅವರ ಆರೋಗ್ಯದ ವಿಷಯವಾಗಿ ಪ್ರಶ್ನಿಸಿದ. ಸ್ವಾಮಿಾಜಿ ತಾವು ಆರೋಗ್ಯವೆಂದು ಹೇಳಿ ಶಿಷ್ಯನ ಉಡುಪನ್ನು ನೋಡುತ್ತ “ನೀನು ಕೋಟು ಷರಾಯಿ ಹಾಕಿಕೊಂಡಿರುವೆ. ಕತ್ತಿನ ಪಟ್ಟಿಯನ್ನೇಕೆ ಹಾಕಿಕೊಂಡಿಲ್ಲ?” ಎಂದು ಕೇಳಿ ಹತ್ತಿರವಿದ್ದ ಶಾರದಾನಂದರನ್ನು ಕರೆದು 'ನಾಳೆ ನನ್ನ ಪೆಟ್ಟಿಗೆಯಿಂದ ಎರಡು ಕತ್ತಿನ ಪಟ್ಟಿಯನ್ನು ಇವನಿಗೆ ತೆಗೆದುಕೊಡು” ಎಂದರು. ಅವರ ಅಪ್ಪಣೆಗೆ ಶಾರದಾನಂದರು ಒಪ್ಪಿಕೊಂಡರು.</p>
<p>ನಂತರ ಶಿಷ್ಯ ತನ್ನ ಉಡುಪನ್ನು ಬದಲಾಯಿಸಿಕೊಂಡು ಸ್ವಾಮಿಗಳ ಹತ್ತಿರ ಬಂದಾಗ ಸ್ವಾಮಿಗಳು ಅವನನ್ನುದ್ದೇಶಿಸಿ: “ನಮ್ಮ ದೇಶೀಯ ಉಡುಪು, ಆಹಾರ ಮತ್ತು ಜೀವನದ ಕ್ರಮವನ್ನು ಬಿಡುವುದರಿಂದ ನಾವು ನಮ್ಮ ಜನಾಂಗದ ಧರ್ಮವನ್ನೇ ಕಳೆದುಕೊಳ್ಳುವೆವು. ನಾವು ಎಲ್ಲರಿಂದಲೂ ಕಲಿತುಕೊಳ್ಳಬಹುದು. ಆದರೆ ಯಾವುದನ್ನು ಕಲಿಯುವುದರಿಂದ ನಮ್ಮ ರಾಷ್ಟ್ರದ ವೈಶಿಷ್ಟ್ಯವನ್ನೇ ಕಳೆದುಕೊಳ್ಳುವೆವೊ ಅಂತಹುದರಿಂದ ನಮ್ಮ ಏಳಿಗೆಗೇನೂ ಸಹಾಯವಾಗುವುದಿಲ್ಲ; ಅಲ್ಲದೆ ನಾವೂ ಅಧೋಗತಿಗಿಳಿಯುವೆವು.”</p>
<p>ಶಿಷ್ಯ : ಸ್ವಾಮಿಜಿ, ಮೇಲಿನ ಐರೋಪ್ಯ ಅಧಿಕಾರವರ್ಗ ಒಪ್ಪುವ ಉಡುಪನ್ನು ನಾವು ಧರಿಸದೆ ವಿಧಿಯಿಲ್ಲ.</p>
<p>ಸ್ವಾಮಿಾಜಿ: ಯಾರೂ ಅದಕ್ಕೆ ಅಡ್ಡಿ ಬರುವುದಿಲ್ಲ. ನಿನ್ನ ಕೆಲಸದ ಹಿತಕ್ಕಾಗಿ ನೀನು ಆಫೀಸಿನಲ್ಲಿ ಆ ಬಗೆಯ ಉಡುಪನ್ನೇ ಧರಿಸುವೆ. ಆದರೆ ಮನೆಗೆ ಹಿಂತಿರುಗಿದಾಗ, ಹರಿದಾಡುವ ವಸ್ತ್ರ, ದೇಶೀಯ ಜುಬ್ಬ, ಹೆಗಲಮೇಲಿನ ಉತ್ತರೀಯ ಇವುಗಳನ್ನು ಧರಿಸಿದ ಅಚ್ಚ ಬಂಗಾಳಿ ಬಾಬುವೇ ಆಗಿರಬೇಕು. ನಿನಗೆ ತಿಳಿಯಿತೆ?</p>
<p>ಶಿಷ್ಯ : ತಿಳಿಯಿತು ಸ್ವಾಮಿಜಿ,</p>
<p>ಸ್ವಾಮಿಾಜಿ: ನೀವು ಮನೆಯಿಂದ ಮನೆಗೆ ಷರ್ಟನ್ನು ಧರಿಸಿಹೋಗುವಿರಿ, ಪಾಶ್ಚಾತ್ಯ ದೇಶದಲ್ಲಿ ಹೀಗೆ ಬರೀ ಷರ್ಟು ಧರಿಸಿ ಜನರನ್ನು ಭೇಟಿಮಾಡಲು ಹೋದರೆ ಅದು ಸಭ್ಯ ಮನುಷ್ಯನ ವರ್ತನೆಯಲ್ಲ. ಹೀಗೆ ಹೋದರೆ ಅಲ್ಲಿ ನಗ್ನರಾಗಿ ಹೋದಂತೆ, ಷರ್ಟಿನ ಮೇಲೆ ಕೋಟನ್ನು ಹಾಕಿಕೊಂಡು ಹೋದ ಹೊರತು ನಿಮಗೆ ಯಾವ ಸಭ್ಯ ಗೃಹಸ್ಥನ ಮನೆಯಲ್ಲೂ ಸ್ವಾಗತ ದೊರಕಲಾರದು. ಈ ಉಡುಪಿನ ವಿಷಯ ಅನುಕರಿಸಹೋಗಿ ನೀವೆಂತಹ ಅಸಂಬದ್ಧತೆಯನ್ನು ಕಲಿತಿರುವಿರಿ! ಈಗಿನ ಕಾಲದ ಯುವಕರು ಧರಿಸುವ</p>
<p>*<span class="en"> C.W, Vol. VII, P. 265</span></p>

<!-- 349-8/0260-->
<p>ಉಡುಪು ಎಷ್ಟು ವಿಚಿತ್ರವಾಗಿದೆಯೆಂದರೆ ಅದು ಪಾಶ್ಚಾತ್ಯರ ಉಡುಪನ್ನೂ ಹೋಲುವುದಿಲ್ಲ, ಹಿಂದೂ ದೇಶೀಯರ ಉಡುಪನ್ನೂ ಹೋಲುವುದಿಲ್ಲ - ಅದೊಂದು ವಿಲಕ್ಷಣ ಸಂಯೋಗವಾಗಿದೆ.</p>
<p>ಹೀಗೆ ಮಾತನಾಡಿದ ಮೇಲೆ ಸ್ವಾಮಿಾಜಿ ನದೀತೀರದಲ್ಲಿ ಅಡ್ಡಾಡತೊಡಗಿದರು. ಶಿಷ್ಯನೊಬ್ಬನೇ ಅವರ ಜೊತೆಯಲ್ಲಿದ್ದನು. ಸ್ವಾಮಿಜಿಗಳನ್ನು ಆಧ್ಯಾತ್ಮಿಕ ಸಾಧನೆಯ ವಿಷಯವಾಗಿ ಏನನ್ನೂ ಕೇಳಬೇಕೆಂದು ಅನುಮಾನಪಡುತ್ತಿದ್ದನು. - ಸ್ವಾಮಿಾಜಿ: ಏನನ್ನು ಯೋಚಿಸುತ್ತಿರುವೆ? ಅದನ್ನು ಹೊರಗೆಡಹು..</p>
<p>ಶಿಷ್ಯ ತುಂಬಾ ಸಂಕೋಚದಿಂದ ಹೇಳಿದ: “ಸ್ವಾಮಿಾಜಿ, ಮನಸ್ಸು ಕೊಂಚ ಹೊತ್ತಿನಲ್ಲಿಯೇ ಏಕಾಗ್ರತೆ ಹೊಂದಿ ಅದರಿಂದ ನಾನು ಬೇಗ ಧ್ಯಾನದಲ್ಲಿ ಮುಳುಗುವಂತಹ ಯಾವುದಾದರೂ ರೀತಿಯನ್ನು ನೀವು ನನಗೆ ಹೇಳಿಕೊಟ್ಟರೆ ನನಗೆ ತುಂಬಾ ಉಪಕಾರವಾಗುವುದು. ನನ್ನ ಪ್ರಾಪಂಚಿಕ ಕರ್ತವ್ಯಗಳ ಮಧ್ಯೆ ಮನಸ್ಸನ್ನು ಸಾಧನೆಯಲ್ಲಿ ಸ್ಥಿರಗೊಳಿಸಲು ನನಗೆ ತುಂಬ ಕಷ್ಟವಾಗುವುದು.”</p>
<p>ಸ್ವಾಮಿಗಳಿಗೆ ಶಿಷ್ಯನ ನyಭಾವನೆಯನ್ನೂ ಆತನ ಆಸಕ್ತಿಯನ್ನೂ ನೋಡಿ ಹರ್ಷವುಂಟಾಯಿತು. ಅವರು ಪ್ರೇಮದಿಂದ ಹೇಳಿದರು: “ಕೊಂಚ ಹೊತ್ತಿನ ಮೇಲೆ ನಾನು ಮಹಡಿಯಮೇಲೆ ಒಬ್ಬನೇ ಇದ್ದಾಗ ಬಾ, ನಾನು ಈ ವಿಚಾರ ನಿನ್ನೊಡನೆ ಮಾತನಾಡುವೆ.''</p>
<p>ಕೊಂಚ ಹೊತ್ತಿನ ಮೇಲೆ ಮಹಡಿಗೆ ಬಂದಾಗ ಸ್ವಾಮಿಗಳು ಪಶ್ಚಿಮ ಮುಖವಾಗಿ ಕುಳಿತು ಧ್ಯಾನನಿರತರಾಗಿದ್ದುದನ್ನು ಶಿಷ್ಯನು ನೋಡಿದನು. ಅವರ ಮುಖದಲ್ಲಿ ಒಂದು ಅದ್ಭುತ ತೇಜಸ್ಸು ಇತ್ತು. ಅವರ ಇಡೀ ದೇಹ ಸಂಪೂರ್ಣವಾಗಿ ನಿಶ್ಚಲವಾಗಿತ್ತು. ಶಿಷ್ಯನು ಧ್ಯಾನದಲ್ಲಿದ್ದ ಸ್ವಾಮಿಗಳ ಈ ಸ್ಥಿತಿಯನ್ನು ನೋಡಿ ಸ್ಥಂಭೀಭೂತನಾಗಿ ನಿಂತುಬಿಟ್ಟನು. ಬಹುಹೊತ್ತು ಈ ರೀತಿ ಇದ್ದರೂ ಅವರಲ್ಲಿ ಬಾಹ್ಯಪ್ರಜ್ಞೆ ಕಾಣದಿರಲು ಶಿಷ್ಯನೂ ಹತ್ತಿರ ನಿಶ್ಯಬ್ದವಾಗಿ ಕುಳಿತುಕೊಂಡ. ಅರ್ಧ ಘಂಟೆಯಾದ ಮೇಲೆ ಸ್ವಾಮಿಗಳು ಬಾಹ್ಯಪ್ರಜ್ಞೆತಾಳುವ ಲಕ್ಷಣಗಳು ಕಂಡುಬಂದವು. ಅವರ ಜೋಡಿಸಿದ ಕೈಗಳು ಸಡಿಲವಾಗಿ ಕೆಲವು ನಿಮಿಷ ಗಳಲ್ಲಿಯೇ ಅವರು ಕರೆದು ಶಿಷ್ಯನನ್ನು ನೋಡಿ 'ನೀನು ಯಾವಾಗ ಬಂದೆ?” ಎಂದು ಕೇಳಿದರು.</p>
<p>ಶಿಷ್ಯ : ಈಗ ಕೊಂಚ ಹೊತ್ತಾಯಿತು.. ಸ್ವಾಮಿಾಜಿ: ಒಳ್ಳೆಯದು ನನಗೊಂದು ಲೋಟ ನೀರನ್ನು ತಾ.</p>
<p>ಶಿಷ್ಯ : ಬೇಗನೆ ನೀರನ್ನು ತಂದುಕೊಟ್ಟ. ಸ್ವಾಮಿಗಳು ಕೊಂಚ ಕುಡಿದು ಲೋಟವನ್ನು ಸರಿಯಾದ ಸ್ಥಳದಲ್ಲಿಡಲು ಶಿಷ್ಯನಿಗೆ ಹೇಳಿದರು. ಶಿಷ್ಯನು ಇಟ್ಟುಬಂದು ಸ್ವಾಮಿಗಳ ಬಳಿ ಕುಳಿತುಕೊಂಡ.</p>

<!-- 349-8/0261-->

<p>ಸ್ವಾಮಿಜಿ: ಈ ದಿನ ನಾನು ಗಾಢವಾದ ಧ್ಯಾನದಲ್ಲಿದ್ದ. ಶಿಷ್ಯ : ದಯವಿಟ್ಟು ನನಗೂ ನನ್ನ ಮನಸ್ಸು ಧ್ಯಾನದಲ್ಲಿ ಮುಳುಗುವಂತೆ ಹೇಳಿಕೊಡಿ.</p>
<p>ಸ್ವಾಮಿಾಜಿ: ನಾನಾಗಲೇ ನಿನಗೆ ಎಲ್ಲಾ ರೀತಿಯನ್ನೂ ಹೇಳಿರುವೆ. ಅದರಂತೆ ನಿತ್ಯವೂ ಧ್ಯಾನಿಸು. ಯೋಗ್ಯ ಕಾಲದಲ್ಲಿ ನಿನಗೂ ಹಾಗೇ ಅನುಭವವಾಗುವುದು. ಈಗ ಹೇಳು ನಿನಗೆ ಯಾವ ಬಗೆಯ ಸಾಧನೆ ಇಷ್ಟ?</p>
<p>ಶಿಷ್ಯ : ಸ್ಯಾಮಾಜಿ, ನಿತ್ಯವೂ ನೀವು ಹೇಳಿದಂತೆಯೇ ಸಾಧನೆ ಮಾಡುವೆ. ಆದರೂ ನನಗೆ ಗಾಢಧ್ಯಾನ ಬರುವುದಿಲ್ಲ. ಕೆಲವು ವೇಳೆ ನಾನು ಈ ರೀತಿ ಧ್ಯಾನ ಮಾಡುವುದು ನಿಷ್ಪಲವೆನಿಸುವುದು. ಆದ್ದರಿಂದ ನಾನು ಇನ್ನು ಅದರಲ್ಲಿ ಮುಂದುವರಿಯಲಾರೆ ಎನ್ನಿಸಿ ನಿಮ್ಮೊಡನೆ ನಿರಂತರ ಸಹವಾಸ ಮಾತ್ರ ಮಾಡಬೇಕೆಂಬ ಆಸೆ ಬಲವಾಗಿದೆ.</p>
<p>ಸ್ವಾಮಾಜಿ: ಇದು ಮನಸ್ಸಿನ ದುರ್ಬಲತೆ. ಯಾವಾಗಲೂ ಶಾಶ್ವತ ಸತ್ಯವಾದ ಆತ್ಮನಲ್ಲಿ ತಲ್ಲೀನವಾಗಲು ಯತ್ನಿಸು. ಒಮ್ಮೆ ನಿನಗೆ ಆತನ ದರ್ಶನವಾದರೆ ಎಲ್ಲವೂ ಲಭಿಸುವುದು. ಜನನಮರಣ ಬಂಧನದ ಕಟ್ಟು ಕಳಚಿಹೋಗುವುದು. - ಶಿಷ್ಯ : ನೀವು ನಾನದನ್ನು ಪಡೆಯುವಂತೆ ಆಶೀರ್ವದಿಸಿ. ನೀವು ನಾನಿಂದು ಒಬ್ಬನೇ ಬರುವಂತೆ ಹೇಳಿದಿರಿ. ಅದರಂತೆ ಬಂದಿರುವೆ. ಹೇಗಾದರೂ ಮಾಡಿ ನನ್ನ ಮನಸ್ಸು ಏಕಾಗ್ರತೆ ಹೊಂದುವಂತೆ ಮಾಡಿ.</p>
<p>ಸ್ವಾಮಿಾಜಿ: ನಿನಗೆ ಯಾವಾಗ ಕಾಲ ಸಿಗುವುದೋ ಆಗೆಲ್ಲಾ ಧ್ಯಾನ ಮಾಡು, ಮನಸ್ಸು ಒಮ್ಮೆ ಸುಷುಮ್ರಾ ಹಾದಿಯನ್ನು ಪ್ರವೇಶಿಸಿದರೆ ಸಾಕು. ಎಲ್ಲವೂ ಸರಿಯಾಗುವುದು. ಅದಾದನಂತರ ನೀನು ಮಾಡಬೇಕಾದ್ದು ಹೆಚ್ಚೇನು ಇರುವುದಿಲ್ಲ. - ಶಿಷ್ಯ : ನೀವು ಅನೇಕ ವಿಧವಾಗಿ ನನ್ನನ್ನು ಪ್ರೋತ್ಸಾಹಗೊಳಿಸುತ್ತೀರಿ. ನಿಜವಾಗಿಯೂ ನನಗೆ ಸತ್ಯಸಾಕ್ಷಾತ್ಕಾರವಾಗುವ ಲಭ್ಯವಿದೆಯೇ ? ಸತ್ಯ - ಜ್ಞಾನ ಪಡೆದು ನಾನು ಮುಕ್ತನಾಗುವೆನೆ? |</p>
<p>ಸ್ವಾಮಾಜಿ: ಹೌದು, ಖಂಡಿತವಾಗಿಯೂ ಹೌದು. ಕೀಟದಿಂದ ಹಿಡಿದು ಬ್ರಹ್ಮನವರೆಗೆ ಎಲ್ಲರೂ ಮುಕ್ತಿಯನ್ನು ಪಡೆಯುವರು. ನೀನೊಬ್ಬ ಆಗುವುದಿಲ್ಲ ವೇನು? ಇವೆಲ್ಲಾ ಮನಸ್ಸಿನ ದುರ್ಬಲತೆ. ಇಂಥ ವಿಷಯಗಳನ್ನು ಎಂದೂ ಯೋಚಿಸಬೇಡ.</p>
<p>ಅನಂತರ ಅವರು ಪುನಃ ಹೇಳಿದರು: ಶ್ರದ್ದೆ, ಧೈರ್ಯವನ್ನು ಪಡೆ. ಆತ್ಮ ಜ್ಞಾನವನ್ನು ಹೊಂದು. ಇತರರ ಕಲ್ಯಾಣಕ್ಕಾಗಿ ನಿನ್ನ ಜೀವನವನ್ನು ಬಲಿದಾನಮಾಡು - ಇದೇ ನನ್ನ ಅಭೀಷ್ಟ ಮತ್ತು ಆಶೀರ್ವಾದ.</p>

<!-- 349-8/0262-->
<p>ಇದೇ ವೇಳೆಗೆ ಸರಿಯಾಗಿ ಊಟದ ಗಂಟೆ ಬಾರಿಸಲು ಸ್ವಾಮಿಾಜಿ ಶಿಷ್ಯನಿಗೆ ಅಲ್ಲೇ ಊಟ ಮಾಡಲು ಹೇಳಿದರು. ಸ್ವಾಮಿಗಳ ಪಾದಕ್ಕೆ ಸಾಷ್ಟಾಂಗ ಪ್ರಣಾಮ ಮಾಡುತ್ತಾ ಶಿಷ್ಯ ಅವರ ಆಶೀರ್ವಾದಕ್ಕಾಗಿ ಪ್ರಾರ್ಥಿಸಿದನು. ಶಿಷ್ಯನ ಶಿರದ ಮೇಲೆ ತಮ್ಮ ಹಸ್ತವನ್ನಿರಿಸಿ ಸ್ವಾಮಿಾಜಿ ಹರಸಿದರು. ನಂತರ ಹೇಳಿದರು: “ನನ್ನ ಆಶೀರ್ವಾದದಿಂದ ನಿನಗೇನಾದರೂ ಒಳ್ಳೆಯದಾಗುವ ಹಾಗಿದ್ದರೆ - ನಾನು ಹೇಳುವೆ - ಭಗವಾನ್ ಶ್ರೀರಾಮಕೃಷ್ಣರು ನಿನಗೆ ಕೃಪೆ ಮಾಡಲಿ. ಇದಕ್ಕಿಂತ ಹೆಚ್ಚಾದ ಆಶೀರ್ವಾದ ನನಗೆ ಗೊತಿಲ.'' ಊಟವಾದ ಮೇಲೆ ಸ್ವಾಮಿಜಿ ಬೇಗ ಮಲಗಿದುದರಿಂದ, ಶಿಷನು ಮಹಡಿಗೆ ಪುನಃ ಹೋಗಲಿಲ್ಲ. ಮಾರನೆಯ ದಿನ ಬೆಳಿಗ್ಗೆ ಶಿಷ್ಯನು ಕಲ್ಕತ್ತೆಗೆ ತನ್ನ ಕೆಲಸದ ನಿಮಿತ್ತ ಹೋಗಬೇಕಾಗಿದ್ದುದರಿಂದ ಮಹಡಿಗೆ ಸ್ವಾಮಿಗಳನ್ನು ಕಾಣಲು ಹೊದ.</p>
<p>ಸ್ವಾಮಿಾಜಿ: ನೀನು ಈಗಲೇ ಹೊರಡುವೆಯಾ? ಶಿಷ್ಯ : ಹೌದು ಸ್ವಾಮಿಜಿ. ಸ್ವಾಮಿಾಜಿ: ಮುಂದಿನ ಭಾನುವಾರ ಮತ್ತೊಮ್ಮೆ ಬಾ, ಬರುವೆಯಾ? ಶಿಷ್ಯ : ಖಂಡಿತ ಬರುವ ಸ್ವಾಮಿಾಜಿ. ಸ್ವಾಮಾಜಿ: ಸರಿ ಹಾಗಾದರೆ, ಅದೋ ಒಂದು ದೋಣಿ ಬರುತ್ತಿದೆ.</p>
<p>ಶಿಷ್ಯನು ಸ್ವಾಮಿಗಳನ್ನು ಬೀಳ್ಕೊಟ್ಟ, ಇದೇ ತನ್ನ ಇಷ್ಟದೇವರ ಭೌತಿಕ ಶರೀರದ ಅಂತಿಮ ದರ್ಶನವೆಂದು ಶಿಷ್ಯನಿಗೆ ಆಗ ಗೊತ್ತಾಗಲಿಲ್ಲ. ಸ್ವಾಮಿಗಳು ಹರುಷಚಿತ್ತದಿಂದ ಶಿಷ್ಯನನ್ನು ಬೀಳ್ಕೊಟ್ಟರು. 'ಭಾನುವಾರ ಬಾ'' ಎಂದರು. ಶಿಷ್ಯನೂ ಬರುತ್ತೇನೆ'' ಎಂದು ಕೆಳಗೆ ಬಂದ. - ದೋಣಿಯ ನಾವಿಕರು ಶಿಷ್ಯನನ್ನು ಕೂಗುತ್ತಿದ್ದರು. ಆದ್ದರಿಂದ ಅವನು ದೋಣಿಗೆ ಓಡಿಹೋದ. ದೋಣಿಯನ್ನು ಹತ್ತುವಾಗ ಸ್ವಾಮಿಗಳು ಮೇಲಿನ ವರಾಂಡದಲ್ಲಿ ಶತಪಥ ಸುತ್ತುತ್ತಿರುವುದನ್ನು ಶಿಷ್ಯನು ನೋಡಿದ. ಅವರನ್ನು ನಮಸ್ಕರಿಸಿ ದೋಣಿಯನ್ನು ಪ್ರವೇಶಿಸಿದ.</p>
<p>ಇದಾದ ಒಂದು ವಾರದ ಮೇಲೆ ಸ್ವಾಮಿಗಳು ಮರ್ತ್ಯಜೀವನದಿಂದ ಪಾರಾದರು. ಶಿಷ್ಯನಿಗೆ ಈ ಮುಂಬರುವ ಆಘಾತದ ಸುಳಿವು ಕೊಂಚವೂ ಇರಲಿಲ್ಲ. ಸ್ವಾಮಿಗಳು ಕಾಲವಾದ ಮಾರನೆಯ ದಿನ ಈ ಸಂಗತಿ ಕೇಳಿದ ಶಿಷ್ಯ ಮಠ</p>
<p>Dು ದಿನ ಈ ಸಂಗತಿ ಕೇಳಿದ ಶಿಷ್ಯ ಮಠಕ್ಕೆ ಬಂದ. ಪುನಃ ಸ್ವಾಮಿಗಳ ಭೌತಿಕ ಶರೀರವನ್ನು ಕಾಣುವ ಸುಯೋಗವೂ ಅವನ ಹಣೆಯಲ್ಲಿ ಬರೆದಿರಲಿಲ್ಲ.</p>

<!-- 349-8/0263-->
<p>ಭಾಗ ೨ (ಪ್ರಿಯನಾಥ ಸಿನ )</p>
<p>ಅಧ್ಯಾಯ ೧* ನಮ್ಮ ಮನೆ ಸ್ವಾಮಿಾಜಿ ಮನೆಗೆ ತುಂಬ ಸಮೀಪದಲ್ಲಿತ್ತು. ನಾವು ಪಟ್ಟಣದ ಒಂದೇ ಭಾಗದಲ್ಲಿದ್ದ ಹುಡುಗರಾಗಿದ್ದುದರಿಂದ ನಾನು ಅವರೊಡನೆ ಅನೇಕ ವೇಳೆ ಆಟವಾಡುತ್ತಿದ್ದೆ. ಬಾಲ್ಯಾರಭ್ಯ ಅವರನ್ನು ಕಂಡರೆ ನನಗೆ ಅನನ್ಯ ವಿಶ್ವಾಸವಿತ್ತು. ಅವರು ಒಬ್ಬ ಪ್ರಖ್ಯಾತ ವ್ಯಕ್ತಿಗಳಾಗುವರೆಂದು ನನಗೆ ದೃಢವಾದ ನಂಬುಗೆಯಿತ್ತು. ಅವರು ಸಂನ್ಯಾಸಿಗಳಾದಾಗ ಉಚ್ಚ ಪದವಿಗೇರುವರೆಂಬ ಭರವಸೆಯೆಲ್ಲಾ ವ್ಯರ್ಥವಾಯಿತು. ಆ ನಂತರ ಅವರು ಅಮೆರಿಕಾಕ್ಕೆ ಹೋದಾಗ ನಾನು ವರ್ತಮಾನ ಪತ್ರಿಕೆಗಳಲ್ಲಿ ಅವರು ಚಿಕಾಗೊ ಸರ್ವಧರ್ಮ ಸಮ್ಮೇಳನದಲ್ಲಿ ಮತ್ತು ಅಮೆರಿಕಾದ ಹಲವು ಭಾಗಗಳಲ್ಲಿ ಮಾಡಿದ ಭಾಷಣಗಳ ಸುದ್ದಿಯನ್ನೋದಿದೆ. ಆಗ ಬಟ್ಟೆಯ ಕೆಳಗೆ ಬೆಂಕಿಯನ್ನು ಬಚ್ಚಿಡಲಾಗುವುದಿಲ್ಲ ಎಂದುಕೊಂಡೆ. ಸ್ವಾಮಿಜಿಯಲ್ಲಿ ಇಷ್ಟು ದಿನವೂ ಹುದುಗಿದ್ದ ತೇಜಸ್ಸು ಈಗ ಉಜ್ವಲವಾಗಿ ಹೊರಹೊಮ್ಮಿತು. ಇಷ್ಟು ವರ್ಷಗಳ ನಂತರ ಮೊಗ್ಗು ಅರಳಿತು, ಈಗ ಹೂವಾಯಿತು.</p>
<p>ಕೆಲವು ಕಾಲಾನಂತರ ಅವರು ಭರತಖಂಡಕ್ಕೆ ಹಿಂತಿರುಗಿರುವರೆಂದೂ ಮದ್ರಾಸಿನಲ್ಲಿ ಪ್ರಚಂಡ ಭಾಷಣಗಳನ್ನು ಕೊಡುತ್ತಿರುವರೆಂದೂ ನನಗೆ ತಿಳಿದುಬಂತು. ಅವುಗಳನ್ನೋದಿ ನನಗೆ ಹಿಂದೂಧರ್ಮದಲ್ಲಿ ಇಂತಹ ಮಹತ್ರ ಸತ್ಯಗಳೂ ಇವೆ, ಅವುಗಳನ್ನು ಇಷ್ಟೊಂದು ಸ್ಪಷ್ಟವಾಗಿ ವಿವರಿಸಲೂ ಸಾಧ್ಯ ಎಂದು ತಿಳಿದು ಆಶ್ಚರ್ಯವಾಯಿತು. ಅವರಿಗೆ ಎಂತಹ ಅಸಾಧಾರಣ ಶಕ್ತಿ ಇತ್ತು. ಅವರು ಮಾನವರೊ, ದೇವತೆಗಳೊ ! - ಸ್ವಾಮಿಾಜಿ ಕಲ್ಕತ್ತೆಗೆ ಬಂದಾಗ ಪ್ರಚಂಡ ಉತ್ಸಾಹ ಹಬ್ಬಿತ್ತು. ನಾವು ಕಾಶೀಪುರದಲ್ಲಿ ಗಂಗಾನದಿಯ ಮೇಲಿದ್ದ ಶೀಲರ ತೋಟದ ಮನೆಗೆ ಅವರನ್ನು ಹಿಂಬಾಲಿಸಿ ಹೋದೆವು. ಕೆಲವು ದಿನಗಳ ನಂತರ ರಾಜಾ ರಾಧಾ ಕಾಂತದೇವ್ ಅವರ ನಿವಾಸದಲ್ಲಿ 'ಕಲ್ಕತ್ತೆಯ ಹುಡುಗ' ಒಂದು ಪ್ರಚಂಡ ಜನಸಮುದಾಯಕ್ಕೆ ತಮ್ಮ ಸ್ವಾಗತ ಬಿನ್ನವತ್ತಳೆಗೆ ಉತ್ತರ ಕೊಡುತ್ತ ಒಂದು ಸ್ಪೂರ್ತಿದಾಯಕವಾದ ಭಾಷಣವನ್ನು ಮಾಡಿದರು. ಕಲ್ಕತ್ತೆಯ ಜನತೆ ಮೊದಲ ಬಾರಿಗೆ ಅವರ ಭಾಷಣವನ್ನು ಕೇಳಿ ಅವರನ್ನು ಮೆಚ್ಚಿ ಕೊಂಡಾಡಿತು.</p>
<p>ಅವರು ಕಲ್ಕತ್ತೆಗೆ ಬಂದ ಮೇಲೆ ನಾನವರನ್ನೊಮ್ಮೆ ಏಕಾಂತದಲ್ಲಿ ಭೇಟಿ ಮಾಡಿ ನಾವು ಹುಡುಗರಾಗಿದ್ದಾಗ ಮಾತನಾಡುತ್ತಿದ್ದಂತೆ ಸದರವಾಗಿ ಮಾತನಾಡಬೇಕೆಂದು</p>
<p>*<span class="en"> C.W, Vol. V, P 349</span></p>

<!-- 349-8/0264-->
<p>ತುಂಬಾ ಉತ್ಸುಕನಾಗಿದ್ದೆ. ಆದರೆ ಯಾವಾಗಲೂ ಅವರ ಸುತ್ತಲೂ ಕುತೂಹಲಿಗಳಾದ ಅನ್ವೇಷಕರು ಮುತ್ತಿರುತ್ತಿದ್ದುದರಿಂದ ಸಂಭಾಷಣೆ ನಿರರ್ಗಳವಾಗಿ ಸಾಗುತ್ತಿತ್ತು. ಆದ್ದರಿಂದ ಕೆಲವು ಕಾಲದವರೆಗೆ ನನಗೆ ಅವಕಾಶ ದೊರಕಲಿಲ್ಲ. ಒಮ್ಮೆ ನಾವಿಬ್ಬರೂ ಗಂಗಾತೀರದಲ್ಲಿ ತೋಟದಲ್ಲಿ ಅಡ್ಡಾಡಲು ಹೋದಾಗ ಈ ಅವಕಾಶ ದೊರಕಿತು. ಕೂಡಲೇ ಸ್ವಾಮಿಾಜಿ ಹಿಂದಿನ ನನ್ನ ಬಾಲ್ಯ ಸ್ನೇಹಿತನಂತೆ ನನ್ನೊಡನೆ ಮಾತನಾಡ ತೊಡಗಿದರು. ಕೊಂಚ ನಾವು ಮಾತನಾಡುವಷ್ಟರಲ್ಲೇ ಬಾರಿಬಾರಿಗೂ ಸ್ವಾಮಿಾಜಿಯವರಿಗೆ ಅನೇಕ ಸಭ್ಯ ಗೃಹಸ್ಥರು ಅವರ ಭೇಟಿಗಾಗಿ ಬಂದಿರುವರೆಂದು ಕರೆ ಬರತೊಡಗಿತು. ಕೊನೆಗೆ ಸ್ವಾಮಿಾಜಿ ಕೊಂಚ ರೇಗಿ, ಆ ಸುದ್ದಿ ತಂದವನಿಗೆ 'ಮಗು, ನನಗೆ ವಿಶ್ರಾಂತಿ ಕೊಡು, ನನ್ನ ಬಾಲ್ಯ ಸ್ನೇಹಿತನಾದ ಇವನೊಡನೆ ಕೊಂಚ ಮಾತನಾಡಲು ಬಿಡು. ಕೊಂಚ ಹೊತ್ತು ನಾನು ಬಯಲಿನಲ್ಲಿರಲು ಬಿಡು, ಹೋಗು, ಬಂದವರನ್ನು ಸ್ವಾಗತಿಸಿ ಅವರಿಗೆ ಕುಳ್ಳಿರಲು ಹೇಳಿ ಹೊಗೆಸೊಪ್ಪನ್ನು ಕೊಟ್ಟು ಕೊಂಚ ಕಾದಿರಬೇಕೆಂದು ಅರಿಕೆ ಮಾಡಿಕೊ'' ಎಂದರು.</p>
<p>ಪುನಃ ನಾವಿಬ್ಬರೇ ಆದಾಗ ನಾನವರನ್ನು ಕೇಳಿದೆ: ''ಸ್ವಾಮಿಾಜಿ, ನೀವೊಬ್ಬ ಸಾಧುಗಳು, ನಿಮ್ಮ ಸ್ವಾಗತ ಸಮಾರಂಭಕ್ಕಾಗಿ ಚಂದಾ ಎತ್ತಿ ಹಣವನ್ನು ಕೂಡಿಸಿದ್ದರು. ಈಗ ಈ ದೇಶದಲ್ಲಿ ಬರಗಾಲ ಬಂದಿರುವುದರಿಂದ ನೀವು ಕಲ್ಕತ್ತೆಗೆ ಬರುವ ಮೊದಲೇ ಒಂದು ತಂತಿಯನ್ನು ನನ್ನ ಸ್ವಾಗತಕ್ಕೆ ಒಂದು ಬಿಡಿಕಾಸನ್ನೂ ಖರ್ಚುಮಾಡಬೇಡಿ. ಬದಲಿಗೆ ಕ್ಷಾಮ ನಿವಾರಣಾ ನಿಧಿಗೆ ಹಣವನ್ನೆಲ್ಲಾ ಕೊಟ್ಟು ಸಹಾಯ ಮಾಡಿ' ಎಂದು ಕಳುಹಿಸುವಿರೆಂದುಕೊಂಡಿದ್ದೆ. ಆದರೆ ನೀವು ಆ ರೀತಿ ಮಾಡಲಿಲ್ಲವೆಂದು ನನಗೆ ಗೊತ್ತಾಯಿತು. ಅದು ಹೇಗೆ ?</p>
<p>ಸ್ವಾಮಿಾಜಿ: ಏಕೆ? ನಾನು ಪ್ರಚಂಡ ಉತ್ಸಾಹವನ್ನು ಎಬ್ಬಿಸಬೇಕೆಂದು ಇಷ್ಟಪಟ್ಟೆ. ನೀನೇ ನೋಡು. ಹೀಗೆ ಮಾಡದೆ ಇದ್ದಿದ್ದರೆ ಶ್ರೀರಾಮಕೃಷ್ಣರೆಡೆಗೆ ಜನರು ಹೇಗೆ ಆಕರ್ಷಿತರಾಗಿ ಆತನ ಹೆಸರಿನಲ್ಲಿ ಹೇಗೆ ಉತ್ಸುಕರಾಗುತ್ತಿದ್ದರು? ಉತ್ಸಾಹಪೂರ್ಣ ಸ್ವಾಗತ ನನ್ನ ವ್ಯಕ್ತಿತ್ವಕ್ಕಾಗಿಯೋ ಅಥವಾ ಇದರಿಂದ ಅವರ ಹೆಸರಿಗೆ ಕೀರ್ತಿ ಬಂತೊ? ನೋಡು, ಜನರ ಮನಸ್ಸಿನಲ್ಲೆಲ್ಲಾ ಅವರ ವಿಷಯ ಹೆಚ್ಚು ತಿಳಿಯಬೇಕೆಂದು ಎಂತಹ ತೃಷೆ ಉತ್ಪನ್ನವಾಗಿದೆ? ಈಗ ಅವರು ಕ್ರಮೇಣ ಅವರ ವಿಷಯಗಳನ್ನು ತಿಳಿದುಕೊಳ್ಳುವರು. ಇದರಿಂದ ದೇಶದ ಏಳೆಗೆ ಸಹಾಯವಾಗುವುದಿಲ್ಲವೆ? ಯಾರು ನಮ್ಮ ದೇಶದ ಕಲ್ಯಾಣಕ್ಕಾಗಿ ಬಂದರೆ ಅವರ ವಿಷಯವೇ ಜನರಿಗೆ ಗೊತ್ತಿಲ್ಲದೆ ಹೋದರೆ ಅವರಿಗೆ ಹೇಗೆ ಒಳ್ಳೆಯದಾಗುವುದು? ಅವರು ನಿಜವಾಗಿ ಯಾರೆಂಬುದು ತಿಳಿದಾಗ ಮನುಷ್ಯರು ನಿಜವಾದ ಮನುಷ್ಯರು ಆಗುವರು. ಯಾವಾಗ ಅಂತಹ ಮನುಷ್ಯರಿರುವರೋ ಆಗ ದೇಶದಿಂದ ಕ್ಷಾಮ ಮುಂತಾದುವನ್ನು ಹೊಡೆದೋಡಿಸಲು ಎಷ್ಟು ಸಮಯ ಬೇಕಾಗುವುದು? ಅದಕ್ಕೇ ನಾನು ಕಲ್ಕತ್ತೆಯಲ್ಲಿ ಕೊಂಚ ಉತ್ಸಾಹ, ಗಡಿಬಿಡಿ ಆಗಲಿ, ಇದರಿಂದ ಜನಸಾಮಾನ್ಯರು ಶ್ರೀರಾಮಕೃಷ್ಣ ಸಂಸ್ಥೆಯಲ್ಲಿ ನಂಬಿಕೆ ಇಟ್ಟು ಕೊಂಚವಾದರೂ ಅದಕ್ಕೆ ಮನಸ್ಸು ಕೊಡಲಿ, ಎಂದು ಇಚ್ಛೆಪಟ್ಟೆ. ಇಲ್ಲಿದಿದ್ದಲ್ಲಿ ಕೇವಲ ನನಗಾಗಿ ಇಷ್ಟೊಂದು ಗದ್ದಲದ ಆವಶ್ಯಕತೆ ಏನಿತ್ತು? ಇದನ್ನು ಕಟ್ಟಿಕೊಂಡು ನನಗೇನು?</p>

<!-- 349-8/0265-->

<p>ನಿಮ್ಮ ಮನೆಯಲ್ಲಿ ನಿನ್ನೊಡನೆ ಆಟವಾಡುತ್ತಿದ್ದ ಕಾಲಕ್ಕಿಂತ ಈಗ ನಾನು ಹೆಚ್ಚು ಶ್ರೇಷ್ಠನಾಗಿರುವೆನೇನು? ನಾನು ಅಂದಿನಂತೆ ಇಂದೂ ಇರುವೆ, ಹೇಳು ನಿನಗೆ ನನ್ನಲ್ಲಿ ಏನಾದರೂ ಬದಲಾವಣೆ ಕಂಡುಬರುವುದೇನು? * ನಾನು, ಇಲ್ಲ, ಹೇಳುವಷ್ಟು ನಿಮ್ಮಲ್ಲಿ ಯಾವ ಬದಲಾವಣೆಯೂ ಆಗಿಲ್ಲ ಎಂದು ಬಾಯಲ್ಲಿ ಹೇಳಿದರೂ ಮನಸ್ಸಿನಲ್ಲಿ ನಿಜವಾಗಿಯೂ ಈಗ ನೀನು ದೇವರಾಗಿರುವೆ ಎಂದುಕೊಂಡೆ. ಸ್ವಾಮಿಾಜಿ ಮುಂದುವರಿಸಿದರು: 'ನಮ್ಮ ದೇಶದಲ್ಲಿ ಕ್ಯಾಮ ಒಂದು ನಿರಂತರ ವಿಪತ್ತಾಗಿತ್ತು. ಈಗ ಅದು ಒಂದು ರೋಗವಾಗಿ ಪರಿಣಮಿಸಿದೆ. ಇನ್ನಾವ ದೇಶದಲ್ಲಾದರೂ ಕ್ಷಾಮದ ಹಾವಳಿ ಮೇಲಿಂದ ಮೇಲೆ ಸಂಭವಿಸುವುದನ್ನು ನೋಡಿರುವೆಯಾ? ಇಲ್ಲ. ಏಕೆಂದರೆ ಇತರ ದೇಶಗಳಲ್ಲಿ ಮನುಷ್ಯರಿದ್ದಾರೆ. ನಮ್ಮ ದೇಶದಲ್ಲಾದರೋ ಜನರು ಜಡರಾಗಿ ನಿರ್ಜಿವ ವಸ್ತುಗಳಾಗಿದ್ದಾರೆ. ಮೊದಲು ಜನರು ಶ್ರೀರಾಮಕೃಷ್ಣರ ವಿಷಯವನ್ನು ಓದಿ ಅವರು ನಿಜವಾಗಿಯೂ ಯಾರೆಂಬುದನ್ನು ತಿಳಿದು ತಮ್ಮ ಸ್ವಾರ್ಥ ಬುದ್ದಿಯನ್ನು ಬಿಡುವುದನ್ನು ಕಲಿಯಲಿ. ನಂತರ ಪದೇಪದೇ ಬರುತ್ತಿರುವ ಕ್ಷಾಮವನ್ನು ನಿಲ್ಲಿಸಲು ನಿಜವಾದ ಪ್ರಯತ್ನಗಳು ಉತ್ಪನ್ನವಾಗುವುವು. ಸದ್ಯದಲ್ಲೆ ನಾನು ಆ ಕಾರ್ಯಕ್ಕೂ ಕೊಂಚ ಪ್ರಯತ್ನ ಮಾಡಬೇಕೆಂದಿರುವೆ. ನೀನೇ ನೋಡುವೆ.”</p>
<p>ನಾನು: ಅದು ಒಳ್ಳೆಯದು. ಹಾಗಾದರೆ ನೀವಿಲ್ಲಿ ಅನೇಕ ಭಾಷಣಗಳನ್ನು ಕೊಡುವಿರೆಂದು ಭಾವಿಸಿರುವೆ. ಇಲ್ಲದಿದ್ದಲ್ಲಿ ಅವರ ಹೆಸರನ್ನು ತಿಳಿಸಲು ಹೇಗೆ ಸಾಧ್ಯ?</p>
<p>ಸ್ವಾಮಿಾಜಿ: ಕೆಲಸಕ್ಕೆ ಬಾರದುದು ! ಆ ಬಗೆಯೇನೂ ಇಲ್ಲ ! ಅವರ ಹೆಸರು ಪ್ರಕಾಶಕ್ಕೆ ಬರುವಂತಹ ಯಾವ ಕೆಲಸವಾದರೂ ಆಗದೆ ಹಾಗೇ ನಿಂತಿರುವುದೇನು? ಆ ಹಾದಿಯಲ್ಲಿ ಸಾಕಷ್ಟು ಮಾಡಿಯಾಗಿದೆ. ಈ ದೇಶದಲ್ಲಿ ಭಾಷಣಗಳಿಂದೇನೂ ಪ್ರಯೋಜನವಿಲ್ಲ. ನಮ್ಮ ದೇಶದ ವಿದ್ಯಾವಂತರು ಅದನ್ನು ಕೇಳುವರು. ಹೆಚ್ಚೆಂದರೆ ಆನಂದದಿಂದ ಬಹಳ ಚೆನ್ನಾಗಿದೆ ಎಂದು ಕೈಚಪ್ಪಾಳೆ ತಟ್ಟುವರು, ಅಷ್ಟೇ. ನಂತರ ಅವರು ಮನೆಗೆ ಹೋಗಿ ನಾವು ಹೇಳುವ ಹಾಗೆ, ಕೇಳಿದುದೆಲ್ಲವನ್ನೂ ತಮ್ಮ ಊಟದೊಂದಿಗೆ ಜೀರ್ಣಿಸಿಕೊಳ್ಳುವರು. ತುಕ್ಕು ಹಿಡಿಯಲ್ಪಟ್ಟ ಹಳೆಯ ಕಬ್ಬಿಣದ ತುಂಡನ್ನು ಸುತ್ತಿಗೆಯಿಂದ ಎಷ್ಟು ಕುಟ್ಟಿದರೆ ತಾನೇ ಏನು ಪ್ರಯೋಜನ? ಅದು ಕೇವಲ ಪುಡಿಪುಡಿಯಾಗುವುದಕ್ಕೆ ಮೊದಲು ಅದನ್ನು ಕೆಂಪಗೆ ಕೆಂಡದಂತೆ ಕಾಯಿಸಿ ನಂತರ ಸುತ್ತಿಗೆಯಿಂದ ಹೊಡೆದರೆ ನಮಗೆ ಬೇಕಾದ ಆಕಾರವನ್ನು ಕೊಡಬಹುದು. ನಮ್ಮ ದೇಶದಲ್ಲಿ ಉಜ್ವಲವಾದ ಜೀವಂತ ದೃಷ್ಟಾಂತವನ್ನು ಜನರೆದುರಿಗಿಟ್ಟ ಹೊರತು ಯಾವುದೂ ಪ್ರಯೋಜನವಿಲ್ಲ. ನಮಗೆ ಬೇಕಾಗಿರುವುದು ಎಲ್ಲವನ್ನೂ ತ್ಯಾಗ ಮಾಡಿ ದೇಶಕ್ಕಾಗಿ ತಮ್ಮ ಜೀವವನ್ನೇ ಅರ್ಪಿಸುವಂತಹ ಕೆಲವು ಮಂದಿ ಯುವಕರು. ಮೊದಲು ನಾವು ಅವರ ಜೀವನವನ್ನು ಮಾದರಿಯ ಜೀವನವನ್ನಾಗಿ ಮಾಡಬೇಕು. ನಂತರ ಅವರಿಂದ ಕೊಂಚ ನಿಧಾನವಾಗಿ ಕೆಲಸವನ್ನು ನಿರೀಕ್ಷಿಸಬಹುದು.</p>
<p>ನಾನು: ಸರಿ ಸ್ವಾಮ್ಯಾಜಿ, ನನಗೆ ಯಾವಾಗಲೂ ಇದನ್ನು ಬಗೆಹರಿಸಲಾಗುವುದಿಲ್ಲ. ನಮ್ಮ ದೇಶೀಯರು ತಮ್ಮ ಸ್ವಧರ್ಮವನ್ನೇ ಅರ್ಥಮಾಡಿಕೊಳ್ಳಲಾರದೆ ಪರಧರ್ಮ</p>

<!-- 349-8/0266-->
<p>ಗಳಾದ ಕೈಸ್ತ, ಮಹಮ್ಮದೀಯರ ಧರ್ಮವನ್ನವಲಂಬಿಸತೊಡಗಿದಾಗ, ನೀವು ಅವರಿಗೆ ಏನನ್ನಾದರೂ ಮಾಡುವುದನ್ನು ಬಿಟ್ಟು, ಇಂಗ್ಲೆಂಡ್ ಮತ್ತು ಅಮೆರಿಕಾ ದೇಶಕ್ಕೆ ಹಿಂದೂಧರ್ಮ ಪ್ರಚಾರ ಮಾಡಲು ಹೋದಿರಲ್ಲ?</p>
<p>ಸ್ಯಾಮಾಜಿ: ಪರಿಸ್ಥಿತಿ ಬದಲಾಯಿಸಿರುವುದು ಕಾಣುವುದಿಲ್ಲವೆ? ನಮ್ಮ ದೇಶೀಯರಿಗೆ ಸತ್ಯವಾದ ಧರ್ಮವನ್ನು ಅವಲಂಬಿಸಿ ಅದನ್ನು ಸಾಧನೆಮಾಡುವಷ್ಟು ಶಕ್ತಿಯಾದರೂ ಉಳಿದಿರುವುದೇನು? ತಾವು ಸಾತ್ವಿಕರೆಂದು ತಮ್ಮಲ್ಲಿ ತಾವೇ ಹೆಮ್ಮೆ ಪಡುವುದೊಂದೇ ಅವರಿಗಿರುವುದು. ಒಂದು ಕಾಲದಲ್ಲಿ ಅವರು ಸಾತ್ವಿಕರಾಗಿದ್ದರೆಂಬುದು ಖಂಡಿತವಾಗಿಯೂ ನಿಜ. ಆದರೆ ಈಗ ಅವರು ತುಂಬಾ ಅಧೋಗತಿಗಿಳಿದಿರುವರು. ಸತ್ವದಿಂದ ಉರುಳಿದವನು ಒಂದೇ ಬಾರಿ ತಾಮಸಕ್ಕೆ ಬೀಳುವನು. ಅವರಿಗಾಗಿರುವುದು ಇದೇ. ಯಾವ ಮನುಷ್ಯ ಕೊಂಚವೂ ದೇಹಶ್ರಮ ಪಡದೆ ಕೇವಲ ಹರಿನಾಮವನ್ನು ಜಪಿಸುತ್ತಾ ಕೊಠಡಿಯ ಬಾಗಿಲನ್ನು ಮುಚ್ಚಿಕೊಂಡು ಕುಳಿತಿರುವನೊ, ಯಾರು ಸ್ವತಃ ತನ್ನ ಕಣ್ಣೆದುರಿಗೇ ಇತರರಿಗಾಗುತ್ತಿರುವ ಅನ್ಯಾಯ ಅತ್ಯಾಚಾರಗಳನ್ನು ನೋಡಿಯೂ ಮೌನವಾಗಿ ಉದಾಸೀನದಿಂದಿರುವನೊ ಅಂತಹ ಮನುಷ್ಯನಿಗೆ ಸಾಕಗುಣವಿದೆಯೆನ್ನುವೆಯೇನು? ಖಂಡಿತವಾಗಿಯೂ ಇಲ್ಲ. ಅಂಥವನು ಸಂಪೂರ್ಣ ತಾಮಸದ ಆವರಣದಿಂದ ಆಚ್ಛಾದಿತನಾಗಿರುವನು. ಒಂದು ದೇಶದ ಜನರು ತಮ್ಮ ಹಸಿವನ್ನಿಂಗಿಸಲು ಸಾಕಷ್ಟು ಆಹಾರವೂ ಇಲ್ಲದೆ ಇದ್ದಾಗ ಹೇಗೆ ತಾನೇ ಧರ್ಮವನ್ನು ಸಾಧಿಸಬಲ್ಲರು? ಭೋಗದ ಆಸೆ ಆಕಾಂಕ್ಷೆ ತುಂಬಿದ ಮನಸ್ಸಿಗೆ ಕೊಂಚವೂ ತೃಪ್ತಿ ಸಿಗದೆ ಇರುವಾಗ ಈ ದೇಶದ ಜನರಿಗೆ ತ್ಯಾಗಬುದ್ದಿ ಹೇಗೆ ತಾನೇ ಬರುವುದು? ಆದ್ದರಿಂದಲೇ ಮೊಟ್ಟಮೊದಲು ಜನರಿಗೆ ಸಾಕಷ್ಟು ತಿನ್ನಲು ಆಹಾರ ಮತ್ತು ಕೊಂಚ ಭೋಗಿಸಲು ಸಾಕಷ್ಟು ಬೊಗಸಾಮಗ್ರಿ, ಇಷ್ಟು ಸಿಗುವ ಮಾರ್ಗೊಪಾಯವನ್ನು ಕಂಡುಹಿಡಿ. ನಂತರ ಕ್ರಮೇಣ ನಿಜವಾದ ವೈರಾಗ್ಯ ಬರುವುದು. ಜನರು ಜೀವನದಲ್ಲಿ ಧರ್ಮಸಾಕ್ಷಾತ್ಕಾರ ಮಾಡಿಕೊಳ್ಳಲು ಅರ್ಹರಾಗಿ ಸಿದ್ಧರಾಗುವರು. ಇಂಗ್ಲೆಂಡ್ ಮತ್ತು ಅಮೆರಿಕಾ ದೇಶೀಯರು ಎಂತಹ ರಾಜಸಿಕ ಪ್ರವೃತ್ತಿಯಿಂದ ತುಂಬಿ ತುಳುಕಾಡುತ್ತಿರುವರು ! ಅವರು ಎಲ್ಲಾ ಬಗೆಯ ಪ್ರಾಪಂಚಿಕ ಸುಖಭೋಗಗಳಿಂದಲೂ ಸಂತೃಪ್ತರಾಗಿದ್ದಾರೆ. ಅದೂ ಅಲ್ಲದೆ ಶ್ರದ್ಧೆ ಮತ್ತು ಮೂಢಭಕ್ತಿಯ ಧರ್ಮವಾದ ಕ್ರೈಸ್ತಧರ್ಮ ನಮ್ಮ ಪುರಾಣಗಳ ಧರ್ಮದ ಮಟ್ಟಕ್ಕೆ ಸೇರುವುದು. ಪಾಶ್ಚಾತ್ಯರಿಗೆ, ವಿದ್ಯೆ ಮತ್ತು ಸಂಸ್ಕೃತಿಯ ಹರಡುವಿಕೆಯಿಂದಾಗಿ ಇನ್ನು ಖಂಡಿತವಾಗಿಯೂ ಅದರಲ್ಲಿ ಶಾಂತಿ ಸಿಗುವುದಿಲ್ಲ. ಅವರ ಈಗಿನ ಸ್ಥಿತಿ ಹೇಗಿದೆಯೆಂದರೆ ಅವರನ್ನು ಕೊಂಚ ಎತ್ತಿದರೆ ಸಾಕು, ಅವರು ಸಾತ್ವಿಕರಾಗುವರು. ಅದೂ ಅಲ್ಲದೆ ಈಗಿನ ಕಾಲದಲ್ಲಿ ಒಬ್ಬ ಬಿಳಿಯನು (ಪಾಶ್ಚಾತ್ಯ) ಬಂದು ನಿಮ್ಮ ಧರ್ಮದಮೇಲೆ ಮಾತನಾಡಿದಾಗ ಅವನ ಮಾತನ್ನು ಒಪ್ಪಿಕೊಳ್ಳುವಂತೆ ಹರಕು ಚಿಂದಿ ಧರಿಸಿದ ಸಂನ್ಯಾಸಿಯೊಬ್ಬನ ಮಾತನ್ನು ಒಪ್ಪಿಕೊಳ್ಳುವಿರಾ? - ನಾನು: ನಿಜವಾಗಿ ಸರಿ ! ಸ್ವಾಮಿಜಿ. ಶ್ರೀಮಾನ್ ಎನ್. ಘೋಷ್‌ರೂ ಕೂಡಾ ಇದೇ ಭಾವನೆಯಿಂದ ಮಾತನಾಡುತ್ತಿದ್ದರು.</p>

<!-- 349-8/0267-->
<p>ಭಾಗ ೨, 267.</p>
<p>- ಸ್ವಾಮಾಜಿ: ಹೌದು, ಸರಿಯಾದ ತರಬೇತಿ ಮತ್ತು ಜ್ಞಾನವನ್ನು ಗಳಿಸಿ ನನ್ನ ಐರೋಪ್ಯ ಶಿಷ್ಯರು ಒಬ್ಬರಾಗುತ್ತಲೊಬ್ಬರು ಬಂದು ನಿಮ್ಮನ್ನು ನೀವೆಲ್ಲ ಏನು ಮಾಡುತ್ತಿರುವಿರಿ? ನಿಮಗೇಕೆ ಇಷ್ಟೊಂದು ಅಲ್ಪಶ್ರದ್ದೆ ? ನಿಮ್ಮ ಆಚಾರ, ವ್ಯವಹಾರ, ಧರ್ಮ, ನಡೆನುಡಿ, ನೀತಿಗಳು ಯಾವ ಭಾಗದಲ್ಲಿ ಕಡಿಮೆಯಾಗಿದೆ? ನಾವು ನಿಮ್ಮ ಧರ್ಮವೇ ಅತ್ಯಂತ ಉಚ್ಚತಮವಾದುದೆಂದು ಭಾವಿಸುವವು' ಎಂದು ಹೇಳಿದರೆ, ನಮ್ಮಲ್ಲಿಯೇ ಅನೇಕ ಮಂದಿ ದೊಡ್ಡವರ ಮತ್ತು ಪ್ರತಿಭಾವಂತರ ತಂಡವೇ ಅವರ ಮಾತನ್ನು ಕೇಳಲು ಬರುವುದು. ಹೀಗೆ ಅವರಿಂದ ನಮ್ಮ ದೇಶಕ್ಕೆ ಲಾಭವಾಗುವುದು. ಅವರು ನಿಮ್ಮ ಧರ್ಮಬೋಧಕರ ಸ್ಥಾನವನ್ನಾಕ್ರಮಿಸಲು ಬರುವರೆಂದು ಒಂದು ಗಳಿಗೆಯೂ ಯೋಚಿಸಬೇಡ. ನಿಸ್ಸಂದೇಹವಾಗಿ ಅವರು ನಿಮ್ಮ ಪ್ರಾಪಂಚಿಕ ಸ್ಥಿತಿಗಳ ಸುಧಾರಣೆಗಾಗಿ ಮಾಡುವ ವ್ಯಾವಹಾರಿಕ ವಿಜ್ಞಾನಗಳ ವಿಷಯದಲ್ಲಿ ನಿಮ್ಮ ಗುರುಗಳಾಗುವರು - ನಮ್ಮ ಜನರು ಧರ್ಮಕ್ಕೆ ಸಂಬಂಧಪಟ್ಟ ವಿಷಯವೆಲ್ಲಕ್ಕೂ ಅವರಿಗೆ ಗುರುಗಳಾಗುವರು. ಈ ಬಗೆಯ ಗುರು ಶಿಷ್ಯ ಬಾಂಧವ್ಯವು ಧರ್ಮದ ಕ್ಷೇತ್ರದಲ್ಲಿ ಭರತಖಂಡ ಮತ್ತು ಪ್ರಪಂಚದ ಇನ್ನುಳಿದ ಭಾಗಗಳ ನಡುವೆ ಎಂದೆಂದಿಗೂ ಉಳಿದಿರುವುದು.</p>
<p>ನಾನು: ಅದು ಹೇಗೆ ಸಾಧ್ಯ ಸ್ವಾಮಿಾಜಿ? ಅವರು ಎಂತಹ ದ್ವೇಷಭಾವನೆಯಿಂದ ನಮ್ಮನ್ನು ಕಾಣುತ್ತಿರುವರೆಂಬ ಬಗ್ಗೆ ವಿಚಾರಿಸಿ ನೋಡಿದರೆ ಅವರು ಸಂಪೂರ್ಣ ನಿಃಸ್ವಾರ್ಥ ಭಾವನೆಯಿಂದ ನಮಗೆ ಒಳ್ಳೆಯದನ್ನು ಮಾಡುವರೆಂಬುದು ಅಸಂಭವ ಅನ್ನಿಸುವುದು.</p>
<p>ಸ್ವಾಮಾಜಿ: ಅವರು ನಮ್ಮನ್ನು ದ್ವೇಷಿಸಲು ಅನೇಕ ಕಾರಣಗಳಿವೆ. ಅದಕ್ಕೇ ಅವರು ತಾವೀರೀತಿ ಮಾಡುವುದು ಸರಿಯೆಂದು ತಮ್ಮನ್ನು ಸಮರ್ಥಿಸಿಕೊಳ್ಳಬಹುದು. ಮೊದಲನೆಯದಾಗಿ ನಾವು ಅವರಿಂದ ಜಯಿಸಲ್ಪಟ್ಟ ಜನಾಂಗ. ಅಲ್ಲದೆ ಇಷ್ಟೊಂದು ಮಂದಿ ಭಿಕ್ಷುಕರಿರುವ ಜನಾಂಗ ಪ್ರಪಂಚದಲ್ಲಿ ಮತ್ತೆಲ್ಲಿಯೂ ಇಲ್ಲ. ನಮ್ಮಲ್ಲಿ ಅಧಿಕ ಸಂಖ್ಯೆಯಲ್ಲಿರುವ ಕೀಳುಜಾತಿಯ ಜನರು ಮೇಲು ಜಾತಿಯವರ ನಿರಂತರ ದಬ್ಬಾಳಿಕೆಯಿಂದಲೂ ಮತ್ತು ಅವರಿಂದ ಹೆಜ್ಜೆ ಹೆಜ್ಜೆಗೂ ಹೊಡೆತ ಒದೆತಗಳನ್ನು ತಿಂದು ಕಡೆಗೆ ತಮ್ಮ ಪುರುಷತ್ವವನ್ನೇ ಕಳೆದುಕೊಂಡು ವೃತ್ತಿಯಿಂದಲೇ ಭಿಕ್ಷುಕರಾಗಿಬಿಟ್ಟಿದ್ದಾರೆ. ಇದರಿಂದ ಒಂದು ಹೆಜ್ಜೆ ಮುಂದೆ ಹೋದವರು ಒಂದೆರಡು ಪುಟ ಇಂಗ್ಲಿಷನ್ನೋದಿ ಕೈಯಲ್ಲಿ ಅರ್ಜಿಯನ್ನು ಹಿಡಿದು ಸಾರ್ವಜನಿಕ ಕಛೇರಿಗಳ ಬಾಗಿಲಲ್ಲಿ ಬಿದ್ದಿದ್ದಾರೆ. ಇಪ್ಪತ್ತು ಅಥವಾ ಮೂವತ್ತು ರೂಪಾಯಿ ಸಂಬಳವಿರುವ ಕೆಲಸ ಖಾಲಿಬಿದ್ದರೆ ಐನೂರು ಮಂದಿ ಬಿ.ಎ. ಮತ್ತು ಎಂ.ಎ.ಗಳು ಅದಕ್ಕೆ ಅರ್ಜಿ ಹಾಕಿಕೊಳ್ಳುವರು. ಆಹಾ! ಆ ಅರ್ಜಿಗಳಾದರೂ ಇಂತಹ ವಿಚಿತ್ರ ಪದಗಳಿಂದ ಕೂಡಿರುತ್ತದೆ: “ನನಗೆ ಮನೆಯಲ್ಲಿ ತಿನ್ನಲಿಕ್ಕೆ ಏನೇನೂ ಇಲ್ಲ. ಹೆಂಡತಿ ಮಕ್ಕಳು ಉಪವಾಸ, ಸ್ವಾಮಿ, ನನಗೆ ಮತ್ತು ನನ್ನ ಸಂಸಾರಕ್ಕೆ ಒಂದು ಹಾದಿಯನ್ನು ಕಲ್ಪಿಸಿಕೊಡಬೇಕೆಂದು ನಿಮ್ಮನ್ನು ಸೆರೆಗೊಡ್ಡಿ ಬೇಡಿಕೊಳ್ಳುತ್ತಿದ್ದೇನೆ. ಇಲ್ಲದಿದ್ದಲ್ಲಿ ನಾವೆಲ್ಲ ಉಪವಾಸದಿಂದ ಸಾಯುವೆವು !?” ಅವರು ಕೆಲಸಕ್ಕೆ ಸೇರಿದಮೇಲೆ ಕೂಡಾ ತಮ್ಮ ಆತ್ಮಗೌರವವನ್ನೆಲ್ಲಾ ಗಾಳಿಗೆ ತೂರಿಬಿಡುವರು.</p>

<!-- 349-8/0268-->
<p>ಅವರು ಸಾಧಿಸುವುದು ಅತ್ಯಂತ ಕೀಳು ದರ್ಜೆಯ ಗುಲಾಮಗಿರಿ, ನಮ್ಮ ದೇಶದ ಜನಸಾಮಾನ್ಯರ ಪರಿಸ್ಥಿತಿ ಹೀಗಿದೆ ! ನಿಮ್ಮಲ್ಲಿ ಉಚ್ಚತಮ ವಿದ್ಯಾವಂತರಾಗಿ ಪ್ರಮುಖರಾಗಿರುವವರೆಲ್ಲಾ ತಾವೇ ಒಂದು ಸಮಾಜ ರಚಿಸಿಕೊಂಡು ಉಚ್ಚ ಕಂಠದಿಂದ “ಅಯ್ಯೋ ! ಭರತಖಂಡವು ದಿನದಿನಕ್ಕೆ ಹಾಳಾಗಿ ಹೋಗುತ್ತಿದೆ. ಓ! ಆಂಗ್ಲೆಯ ಪ್ರಭುಗಳೇ, ನಮ್ಮ ದೇಶೀಯರಿಗೆ ದೊಡ್ಡ ದೊಡ್ಡ ಹುದ್ದೆಗಳು ದೊರಕುವಂತೆ ಮಾಡಿ. ಕ್ಷಾಮದಿಂದ ನಮ್ಮನ್ನು ಪಾರುಮಾಡಿ' ಎಂದು ಮೊರೆಯಿಡುತ್ತಾ ಹಗಲೂ ರಾತ್ರಿ 'ಕೊಡಿ,'' 'ಕೊಡಿ' ಎಂಬ ಅವಿಚ್ಛಿನ್ನ ರೋದನದಿಂದ ಆಕಾಶವನ್ನು ತುಂಬುತ್ತೀರಿ. ಅವರ ಭಾಷಣದ ಸಾರಾಂಶವೆಲ್ಲಾ “ಆಂಗ್ಲೀಯರೇ ನಮಗೆ ಕೊಡಿ, ಮತ್ತೂ ಹೆಚ್ಚಾಗಿ ಕೊಡಿ!?” ಅಯ್ಯೋ ಅವರು ನಿಮಗೆ ಮತ್ತಿನ್ನೇನು ಕೊಡಬೇಕು? ಅವರು ಹೊಗೆಬಂಡಿ, ತಂತಿಸಮಾಚಾರ, ದೇಶಕ್ಕೆ ಸುವ್ಯವಸ್ಥಿತವಾದ ರಾಜ್ಯಾಡಳಿತವನ್ನು ಕೊಟ್ಟಿದ್ದಾರೆ - ಕಳ್ಳರನ್ನು ಹೆಚ್ಚುಕಡಿಮೆ ಸಂಪೂರ್ಣವಾಗಿ ಅಡಗಿಸಿದ್ದಾರೆ. ವಿಜ್ಞಾನ ವ್ಯಾಸಂಗಕ್ಕೆ ಅವಕಾಶ ಕಲ್ಪಿಸಿದ್ದಾರೆ - ಅವರು ಇನ್ನೇನನ್ನು ಕೊಡಬೇಕು? ಸಂಪೂರ್ಣ ನಿಃಸ್ವಾರ್ಥತೆಯಿಂದ ಇನ್ನೊಬ್ಬರಿಗೆ ಏನನ್ನೇ ಆಗಲಿ ಯಾರು ಕೊಡುವರು? ಅವರು ನಿಮಗೆ ಎಷ್ಟೊಂದು ಕೊಟ್ಟಿದ್ದಾರೆ. ನಾನು ಕೇಳುವೆ, ನೀವು ಅದಕ್ಕೆ ಪ್ರತಿಯಾಗಿ ಅವರಿಗೆ ಏನನ್ನು ಕೊಟ್ಟಿರುವಿರಿ?</p>
<p>ನಾನು: ನಾವೇನನ್ನು ಕೊಡಬೇಕು ಸ್ವಾಮಿಾಜಿ? ನಾವು ತೆರಿಗೆಯನ್ನು ಕೊಡುವುದಿಲ್ಲವೆ? - ಸ್ವಾಮಿಾಜಿ: ಹೌದೇನು, ನಿಜವಾಗಿ? ನೀವು ಕೇವಲ ನಿಮ್ಮ ಸ್ವಂತ ಇಚ್ಛೆಯಿಂದ ತೆರಿಗೆಯನ್ನು ಕೊಡುವಿರೇನು? ಅಥವಾ ದೇಶ ಶಾಂತಿಯಿಂದಿರಲು ಅವರೇ ಕಡ್ಡಾಯ ವಾಗಿ ಅದನ್ನು ಸೆಳೆದುಕೊಳ್ಳುವರೆ? ನಿರ್ವಂಚನೆಯಿಂದ ಹೇಳು, ಅವರು ನಮಗೆ ಮಾಡಿರುವುದಕ್ಕೆಲ್ಲಾ ನೀವೇನು ಪ್ರತಿಫಲ ಕೊಟ್ಟಿದ್ದೀರಿ? ಅವರಿಗೆ ಯಾವುದಿಲ್ಲವೊ ಅದನ್ನು ನೀವು ಕೊಡಬೇಕು. ನೀವು ಇಂಗ್ಲೆಂಡಿಗೆ ಹೋಗುವಿರಿ. ಆದರೆ ಅದೂ ಕೂಡ ಭಿಕ್ಷುಕನ ತೊಡಿಗೆಯಲ್ಲಿ - ವಿದ್ಯಾರ್ಜನೆಗೆ ಕೆಲವರು ಹೋಗುವರು. ಅವರು ಬಹುಶಃ, ಕೆಲವು ಕಡೆ ಪಾಶ್ಚಾತ್ಯ ಧರ್ಮವನ್ನು ಪ್ರಶಂಸಿಸಿ ಭಾಷಣ ಮಾಡಿ ಹಿಂತಿರುಗಿ ಬರಬಹುದು, ಅಷ್ಟೆ. ಎಂತಹ ಮಹಾಕಾರ್ಯ ಸಾಧನೆ ! ನಿಜವಾಗಿ ! ಏಕೆ? ಅವರಿಗೆ ಕೊಡಲು ನಿಮ್ಮಲ್ಲೇನೂ ಇಲ್ಲವೆ ? ನೀವು ಕೊಡಬೇಕಿದ್ದರೆ ನಿಮ್ಮಲ್ಲಿ ಅಮೂಲ್ಯ ಸಂಪತ್ತಿದೆ - ನಿಮ್ಮ ಧರ್ಮವನ್ನು ಕೊಡಿ. ನಿಮ್ಮ ತತ್ವಶಾಸ್ತ್ರವನ್ನು ಕೊಡಿ ! ಇಡೀ ಜಗತ್ತಿನ ಇತಿಹಾಸವನ್ನೆಲ್ಲಾ ಓದಿನೋಡಿ, ಎಲ್ಲೆಲ್ಲಿ ಉದಾತ್ತ ಧೈಯಗಳಿರುವುವೋ ಅಲ್ಲೆಲ್ಲ ಭರತಖಂಡವೇ ಅದಕ್ಕೆ ಮೂಲವೆಂದು ನೋಡುವೆ. ಪ್ರಾಚೀನ ಕಾಲದಿಂದಲೂ ಭರತಖಂಡ ಅಮೋಘವಾದ ಆದರ್ಶಗಳ ಗಣಿಯಾಗಿದೆ. ತಾನೇ ಮಹತ್ತಾದ ಧೈಯಗಳ ತೌರೂರಾಗಿ ಅವುಗಳನ್ನು ಇಡೀ ಜಗತ್ತಿಗೇ ಉದಾರವಾಗಿ ಪ್ರಚಾರ ಮಾಡಲು ನೀಡಿದೆ. ಇಂದು ಆಂಗ್ಲೀಯರು ಭರತಖಂಡದಲ್ಲಿರುವುದು ಆ ಮಹತ್ತಾದ ಉದ್ದೇಶಗಳನ್ನು ಸಂಗ್ರಹಿಸಲು, ವೇದಾಂತಜ್ಞಾನವನ್ನಾರ್ಜಿಸಲು ಮತ್ತು ನಿಮ್ಮ ಶಾಶ್ವತ ಧರ್ಮದಲ್ಲಿರುವ ಗಾಢ ರಹಸ್ಯಗಳನ್ನು ಒಳಹೊಕ್ಕು ನೋಡಲು, ನೀವು ಅವರಿಂದ ಪಡೆದಿರುವುದಕ್ಕೆ</p>

<!-- 349-8/0269-->

<p>ಪ್ರತಿಯಾಗಿ ನೀವು ಈ ಅಮೂಲ್ಯ ರತ್ನಗಳನ್ನವರಿಗೆ ನೀಡಿ. ನಮಗೆ ಅವರು ಮಾಡಿರುವ ಅಪಮಾನವನ್ನು ತೊಡೆದುಹಾಕುವುದಕ್ಕಾಗಿ ದೇವರು ನನ್ನನ್ನು ಅವರ ದೇಶಕ್ಕೆ ಹೋಗುವಂತೆ ಮಾಡಿದ. ಆದರೆ ಬರೇ ತಿರುಪೆಗಾಗಿಯೇ ಇಂಗ್ಲೆಂಡಿಗೆ ಹೋಗುವುದು ಸರಿಯಲ್ಲ. ಅವರೇ ಯಾವಾಗಲೂ ನಮಗೆ ಭಿಕ್ಷೆ ನೀಡಬೇಕೆ? ಎಂದೆಂದೂ ಯಾರಾದರೂ ಹಾಗೆ ಮಾಡುವರೆ? ನಿರಂತರವಾಗಿ ಭಿಕ್ಷುಕರಂತೆ ಕೈಚಾಚಿ ದಾನವನ್ನು ತೆಗೆದುಕೊಳ್ಳುವುದು ಪ್ರಕೃತಿ ನಿಯಮವಲ್ಲ. ಯಾವ ವ್ಯಕ್ತಿಯೇ ಆಗಲಿ, ಪಂಗಡ ಅಥವಾ ಜನಾಂಗವೇ ಆಗಲಿ ಈ ನಿಯಮಗಳನ್ನು ಪಾಲಿಸದಿದ್ದರೆ ಜೀವನದಲ್ಲಿ ಎಂದಿಗೂ ಏಳೆ ಹೊಂದುವುದಿಲ್ಲ. ನಾವೂ ಕೂಡ ಆ ನಿಯಮವನ್ನನುಸರಿಸಬೇಕು. ಅದಕ್ಕೇ ನಾನು ಅಮೆರಿಕಾಕ್ಕೆ ಹೋದುದು. ಅಲ್ಲಿಯ ಜನರಿಗೆ ಧರ್ಮದ ತೃಷ್ಠೆ ಎಷ್ಟು ಉತ್ಕಟವಾಗಿದೆಯೆಂದರೆ ನನ್ನಂತಹ ಸಾವಿರಾರು ಮಂದಿ ಅಲ್ಲಿಗೆ ಹೋದರೂ ಅವರಿಗೆ ಸಾಕಷ್ಟು ಸ್ಥಳವಿದೆ. ದೀರ್ಘಕಾಲದಿಂದಲೂ ಅವರು ನಿಮಗೆ ತಮ್ಮಲ್ಲಿರುವ ಐಶ್ವರ್ಯ ವನ್ನು ದಾನ ಮಾಡುತ್ತ ಬಂದಿರುವರು. ಈಗ ನೀವು ನಿಮ್ಮ ಅಮೂಲ್ಯ ಸಂಪತ್ತನ್ನು ಹಂಚಿಕೊಳ್ಳುವ ಸಕಾಲ ಬಂದಿದೆ. ಎಷ್ಟು ಬೇಗ ಅವರ ದ್ವೇಷಭಾವನೆ ನಿಮ್ಮಲ್ಲಿರುವ ಶ್ರದ್ದೆ, ಭಕ್ತಿ, ಗೌರವದಿಂದ ಮಾರ್ಪಟ್ಟು ನೀವು ಕೇಳದೆಯೇ ಎಷ್ಟೊಂದು ಕಲ್ಯಾಣವನ್ನು ಅವರು ನಿಮ್ಮ ದೇಶಕ್ಕೆ ಮಾಡುವರೆಂಬುದನ್ನು ನೀನೇ ನೋಡುವೆ. ಅವರೊಂದು ಶೂರ ಜನಾಂಗ, ಅವರೆಂದೂ ತಮಗಾದ ಕಲ್ಯಾಣವನ್ನು ಮರೆಯುವವರಲ್ಲ..</p>
<p>ನಾನು: ಸರಿ, ಸ್ವಾಮಿಾಜಿ, ನೀವು ಪಾಶ್ಚಾತ್ಯ ದೇಶಗಳಲ್ಲಿ ಕೊಟ್ಟ ಭಾಷಣಗಳಲ್ಲಿ ಪದೇಪದೇ ನೀವು ನಮ್ಮ ವೈಯಕ್ತಿಕವಾದ ಮೇಧಾಶಕ್ತಿ ಮತ್ತು ಸದ್ಗುಣಗಳ ವಿಷಯವಾಗಿ ಅಮೋಘವಾದ ಭಾಷಣ ಮಾಡಿದಿರಿ, ನಮಗೆ ಧರ್ಮದ ಮೇಲಿರುವ ಮನಃಪೂರ್ವಕವಾದ ಪ್ರೇಮವನ್ನು ಪುಷ್ಟಿಕರಿಸುವ ಅನೇಕ ಪ್ರಮಾಣಗಳನ್ನು ಅವರ ಮುಂದಿಟ್ಟಿದ್ದೀರಿ. ಆದರೆ ಈಗ ನಾವು ಸಂಪೂರ್ಣ ತಾಮಸದಲ್ಲಿ ಮುಳುಗಿದ್ದೇವೆಂದು ಹೇಳುತ್ತಿದ್ದೀರಿ. ಅದೇ ಸಮಯದಲ್ಲಿ ನಾವು ಋಷಿಗಳ ಶಾಶ್ವತ ಧರ್ಮದ ಆಚಾರ್ಯ ರೆಂದು ಜಗತ್ತೆಲ್ಲಾ ಅಂಗೀಕರಿಸುವಂತೆ ಮಾಡುತ್ತಿದ್ದೀರಿ ! ಅದು ಹೇಗೆ ? - ಸ್ವಾಮಿಜಿ: ನಾನು ಪರದೇಶಗಳಿಗೆ ಹೋಗಿ ಜನಸಾಮಾನ್ಯರೆದುರಿಗೆ ನಮ್ಮ ನ್ಯೂನತೆಗಳನ್ನು ಕುರಿತು ವಿಸ್ತಾರವಾಗಿ ಉಪನ್ಯಾಸ ಮಾಡಬೇಕೆಂದು ಹೇಳುತ್ತೀಯೇನು ! ಅದಕ್ಕೆ ಬದಲು ನಮ್ಮನ್ನು ಒಂದು ಜನಾಂಗವಾಗಿ ಪ್ರತ್ಯೇಕಿಸುವ ವಿಶೇಷ ಸದ್ಗುಣಗಳನ್ನು ಅವರ ಮುಂದೆ ಎತ್ತಿ ಹಿಡಿಯಬೇಕಲ್ಲವೆ? ಒಬ್ಬ ಮನುಷ್ಯನಿಗೆ ನೇರವಾಗಿ ಅವನಲ್ಲಿರುವ ನ್ಯೂನತೆಯನ್ನು ಹೇಳು; ಸ್ನೇಹಭಾವನೆಯಿಂದ ಅವುಗಳನ್ನು ಅವನಿಗೆ ಮನದಟ್ಟು ಮಾಡಿಸಿ ಅವನು ತಿದ್ದಿಕೊಳ್ಳುವಂತೆ ಮಾಡುವುದು ಯಾವಾಗಲೂ ಒಳ್ಳೆಯದು. ಆದರೆ ಇತರರ ಮುಂದೆ ನೀನು ಅವನ ಸುಗುಣಗಳನ್ನು ಪ್ರಶಂಸೆ ಮಾಡಬೇಕು. ನಾವು ಒಬ್ಬ ಕೆಟ್ಟ ಮನುಷ್ಯನನ್ನು ಪದೇಪದೇ ಅವನು ಒಳ್ಳೆಯವನೆಂದು ಹೇಳುತ್ತಿದ್ದರೆ ಸಕಾಲದಲ್ಲಿ ಅವನು ಒಳ್ಳೆಯವನೇ ಆಗುತ್ತಾನೆ ಎಂದೂ ಹಾಗೆಯೇ ಒಬ್ಬ ಒಳ್ಳೆಯ ಮನುಷ್ಯನನ್ನು ಕೆಟ್ಟವನೆಂದು ಪದೇಪದೇ ಹೇಳುತ್ತಿದ್ದರೆ ಅವನು ಕೆಟ್ಟವನೇ ಆಗುವನು ಎಂದೂ ಶ್ರೀರಾಮಕೃಷ್ಣರು ಹೇಳುತ್ತಿದ್ದರು. ಪಾಶ್ಚಾತ್ಯ ದೇಶಗಳಲ್ಲಿ ಆ ಜನರಿಗೆ ನಾನು ಸಾಕಷ್ಟು</p>

<!-- 349-8/0270-->
<p>ಅವರ ಕುಂದುಕೊರತೆಗಳನ್ನು ಹೇಳಿದ್ದೇನೆ. ನೆನಪಿನಲ್ಲಿದೆಯೆ ! ನನ್ನ ಕಾಲದವರೆಗೂ ನಮ್ಮ ದೇಶದಿಂದ ಐರೋಪ್ಯ ದೇಶಗಳಿಗೆ ಹೋದವರೆಲ್ಲಾ ಅವರ ಉತ್ಕೃಷ್ಟತೆಯನ್ನು ಹೊಗಳಿ, ಅವರ ಮೇಲೆ ಜಯಘೋಷ ಗೀತೆಯನ್ನು ಹಾಡಿದ್ದಾರೆ. ಅವರ ಕಿವಿಗೆ ಕೇವಲ ನಮ್ಮ ನ್ಯೂನತೆಗಳ ಕಹಳೆಯನ್ನೂದಿದ್ದಾರೆ. ಪರಿಣಾಮವಾಗಿ ಅವರು ನಮ್ಮನ್ನು ದ್ವೇಷಿಸಲು ತೊಡಗಿರುವುದರಲ್ಲಿ ಆಶ್ಚರ್ಯವೇನೂ ಇಲ್ಲ. ಈ ಕಾರಣದಿಂದಲೇ ಈಗ ನಾನು ನಿಮಗೆ ನಿಮ್ಮ ನ್ಯೂನತೆಗಳನ್ನು ತೋರಿಸಿ ಅವರ ಒಳ್ಳೆಯ ಗುಣಗಳನ್ನು ಹೇಳುತ್ತಿರುವಂತೆಯೇ, ಅವರ ಮುಂದೆ ನಿಮ್ಮ ಸದ್ಗುಣಗಳನ್ನಿಟ್ಟು ಅವರ ಕುಂದುಕೊರತೆಗಳನ್ನು ತೋರಿಸಿಕೊಟ್ಟಿದ್ದೇನೆ. ನೀವೆಷ್ಟೇ ತಾಮಸದಿಂದ ತುಂಬಿದ್ದರೂ ಪುರಾತನ ಋಷಿಗಳ ಸ್ವಭಾವದ ಅಲ್ಪಾಂಶವಾದರೂ ನಿಸ್ಸಂದೇಹವಾಗಿ ಇನ್ನೂ ನಿಮ್ಮಲ್ಲಿದೆ. ಕಡೆಯಪಕ್ಷ ಅಸ್ತಿಭಾರವಾದರೂ ಇದೆ. ಆದರೆ ಇದರಿಂದ ನಾವು ಈ ತಕ್ಷಣವೇ ಆಚಾರ್ಯ ಪಟ್ಟ ವಹಿಸಿ ಐರೋಪ್ಯ ದೇಶಗಳಿಗೆ ಬೋಧಿಸಲು ಹೊರಡಬೇಕೆಂದರ್ಥವಲ್ಲ. ಮೊಟ್ಟಮೊದಲು ಏಕಾಂತದಲ್ಲಿ ನಮ್ಮ ಆಧ್ಯಾತ್ಮಿಕ ಜೀವನವನ್ನು ಸಂಪೂರ್ಣವಾಗಿ ರೂಪಿಸಿಕೊಳ್ಳಬೇಕು, ಸಂಪೂರ್ಣ ತ್ಯಾಗಜೀವಿಗಳಾಗಬೇಕು, ಬ್ರಹ್ಮಚರ್ಯವನ್ನು ನಿರಂತರವಾಗಿ ರಕ್ಷಿಸಬೇಕು. ತಾಮಸ ಪ್ರವೃತ್ತಿ ನಿಮ್ಮನ್ನು ಪ್ರವೇಶಿಸಿದೆ - ಆದರೇನಂತೆ? ತಾಮಸವನ್ನು ಧ್ವಂಸ ಮಾಡಲಿಕ್ಕಾಗುವುದಿಲ್ಲವೆ? ಒಂದು ಕ್ಷಣದಲ್ಲಿ ಅದನ್ನು ಮಾಡಬಹುದು. ಈ ತಾಮಸದ ನಾಶಕ್ಕಾಗಿಯೇ ಭಗವಾನ್ ಶ್ರೀರಾಮಕೃಷ್ಣರು ನಮ್ಮಲ್ಲಿಗೆ ಬಂದುದು.</p>
<p>ನಾನು: ಸ್ವಾಮಿಜಿ, ನಿಮ್ಮಂತೆ ಬೇರೆ ಯಾರು ಆಗಬಲ್ಲರು?</p>
<p>ಸ್ವಾಮಿಾಜಿ: ನಾನು ಸತ್ತಮೇಲೆ ವಿವೇಕಾನಂದರು ಇರುವುದಿಲ್ಲವೆಂದು ಯೋಚಿಸುವೆಯೇನು? ಈಗ ಸ್ವಲ್ಪ ಹೊತ್ತಿಗೆ ಮುಂಚೆ ನನ್ನ ಮುಂದೆ ಸಂಗೀತವನ್ನು ಹಾಡಿದರಲ್ಲ ಆ ಯುವಕರ ತಂಡದಲ್ಲಿ, ಯಾರನ್ನು ನೀವು ಕುಡುಕರು ದುರ್ವ್ಯಸನಿಗಳು, ಕೆಲಸಕ್ಕೆ ಬಾರದವರು ಎಂದು ತಿರಸ್ಕರಿಸುತ್ತಿದ್ದೀರೋ ಅವರಲ್ಲಿ, ದೇವೇಚ್ಚೆಯಿದ್ದರೆ, ಒಬ್ಬೊಬ್ಬನೂ ಒಬ್ಬ ವಿವೇಕಾನಂದನಾಗಬಹುದು. ಜಗತ್ತಿಗೆ ಆವಶ್ಯಕತೆಯಿದ್ದರೆ, ವಿವೇಕಾನಂದರಂಥವರಿಗೆ ಕೊರತೆಯಿರುವುದಿಲ್ಲ - ಸಾವಿರಾರು ಲಕ್ಷಾಂತರ ವಿವೇಕಾನಂದರು ಕಾಣಿಸಿಕೊಳ್ಳುವರು. ಎಲ್ಲಿಂದ ಯಾರಿಗೆ ಗೊತ್ತು ! ನನ್ನಿಂದ ಮಾಡಲ್ಪಟ್ಟ ಕೆಲಸ ಖಂಡಿತವಾಗಿಯೂ ವಿವೇಕಾನಂದರ ಕೆಲಸವಲ್ಲ. ಅದು ಭಗವಂತನ ಕೆಲಸ - ಅವನ ಸ್ವಂತ ಕೆಲಸ ! ಒಬ್ಬ ಗೌರರ್ ಜನರಲ್ ನಿವೃತ್ತನಾದರೆ ಚಕ್ರವರ್ತಿ ಮತ್ತೊಬ್ಬನನ್ನು ಆ ಸ್ಥಾನಕ್ಕೆ ಖಂಡಿತವಾಗಿಯೂ ಕಳುಹಿಸುವನು. ತಾಮಸದಿಂದ ನೀವು ಎಷ್ಟೇ ಆಚ್ಛಾದಿತರಾಗಿದ್ದರೂ ನೀವು ನಿರ್ವಂಚನೆಯಿಂದ ಅವನಲ್ಲಿ ಶರಣು ಹೊಂದಿದರೆ ಎಲ್ಲವೂ ತೊಳೆದು ಹೋಗುವುದು, ಭವರೋಗವೈದ್ಯನು ಬಂದಿರುವನು - ಇದು ಯುಕ್ತ ಕಾಲವಾಗಿದೆ. ನೀನು ಆತನ ಹೆಸರನ್ನು ತೆಗೆದುಕೊಂಡು ಕೆಲಸಕ್ಕೆ ತೊಡಗಿದರೆ ಅವನು ಎಲ್ಲವನ್ನೂ ನಿನ್ನ ಮೂಲಕ ಈಡೇರಿಸುವನು. ತಾಮಸವೇ ಉಚ್ಚತಮ ಸತ್ಯವಾಗಿ ಮಾರ್ಪಡುವುದು.</p>
<p>ನಾನು: ನೀವೇನು ಬೇಕಾದರೂ ಹೇಳಿ, ನನಗೆ ಮಾತ್ರ ಈ ಮಾತುಗಳಲ್ಲಿ ನಂಬಿಕೆ</p>

<!-- 349-8/0271-->

<p>ಬರುವುದಿಲ್ಲ. ನಿಮ್ಮಂತೆ ತತ್ವಶಾಸ್ತ್ರಗಳನ್ನು ವಿಶದವಾಗಿ ವಿವರಿಸುವಂತಹ ವಾಗೈಖರಿ ಯನ್ನು ಮತ್ತಾರು ಪಡೆಯಬಲ್ಲರು? - ಸ್ವಾಮಿಾಜಿ: ನಿನಗೆ ತಿಳಿಯದು. ಆ ಶಕ್ತಿ ಎಲ್ಲರಿಗೂ ಬರಬಹುದು. ಯಾರು ಅವಿಚ್ಛಿನ್ನವಾಗಿ ಹನ್ನೆರಡು ವರುಷಗಳ ಕಾಲ ಕೇವಲ ಭಗವತ್ಸಾಕ್ಷಾತ್ಕಾರ ಪಡೆಯುವ ಉದ್ದೇಶದಿಂದ ಬ್ರಹ್ಮಚರ್ಯವನ್ನು ಪಾಲಿಸುತ್ತಾರೋ ಅಂಥವರಿಗೆ ಈ ಶಕ್ತಿ ಬರುವುದು. ಈ ಬಗೆಯ ಬ್ರಹ್ಮಚರ್ಯವನ್ನು ನಾನೇ ಸಾಧನೆ ಮಾಡಿದ್ದೇನೆ. ಅಂತೆಯೇ ನನ್ನ ಮಿದುಳಿನಿಂದ ಒಂದು ತೆರೆಯನ್ನು ಎತ್ತಿದಂತಾಗಿದೆ. ಈ ಕಾರಣದಿಂದಲೇ ನಾನು ಯಾವ ಭಾಷಣಕ್ಕೇ ಆಗಲಿ ಮತ್ತು ಎಂತಹ ಗಹನವಾದ ಧರ್ಮತತ್ತ್ವಗಳ ವಿಚಾರಕ್ಕಾಗಲೀ ಅದಕ್ಕಾಗಿ ಏನೂ ಯೋಚಿಸಬೇಕಾಗಿಲ್ಲ, ಸಿದ್ಧತೆ ಮಾಡಿಕೊಳ್ಳಬೇಕಾಗಿಲ್ಲ. ನಾನು ನಾಳೆ ಒಂದು ಭಾಷಣ ಮಾಡಬೇಕಾಗಿದೆ ಎಂದಿಟ್ಟುಕೊಳ್ಳೋಣ. ನಾನು ನಾಳೆ ಏನು ಮಾತನಾಡಬೇಕೋ ಅದೆಲ್ಲಾ ಇಂದು ರಾತ್ರಿ ನನ್ನ ಕಣ್ಣ ಮುಂದೆ ಅನೇಕ ಚಿತ್ರಗಳಂತೆ ಸುಳಿದು ಹೋಗುವುವು. ಮರುದಿನ ನಾನು ಭಾಷಣ ಮಾಡುವಾಗ ನಾನು ನೋಡಿದ್ದ ವಿಷಯಗಳನ್ನೇ ನನ್ನ ಭಾಷಣದಲ್ಲಿ ಮಾತನಾಡುವೆ. ಆದ್ದರಿಂದ ಈ ಶಕ್ತಿ ಕೇವಲ ಪ್ರತ್ಯೇಕವಾಗಿ ನನ್ನದೇ ಎಂದು ನೀನು ಭಾವಿಸದಿರು. ಯಾರು ನಿರಾತಂಕವಾಗಿ ಹನ್ನೆರಡು ವರುಷಗಳ ಬ್ರಹ್ಮಚರ್ಯ ವ್ರತಾಚರಣೆ ಮಾಡುವರೊ ಅಂತಹವರಿಗೆ ಖಂಡಿತವಾಗಿಯೂ ಇದು ದೊರೆಯುವುದು, ನೀನೂ ಹಾಗೆ ಮಾಡಿದರೆ ನೀನೂ ಅದನ್ನು ಪಡೆಯುವಿ. ಕೇವಲ ಇಂಥವನು ಅದನ್ನು ಪಡೆಯುವನು, ಇತರರು ಪಡೆಯಲಾರರು ಎಂದು ನಮ್ಮ ಶಾಸ್ತ್ರಗಳೇನೂ ಹೇಳುವುದಿಲ್ಲ. - ನಾನು: ಸ್ವಾಮಿಾಜಿ, ನಿಮಗೆ ನೆನಪಿದೆಯೆ, ಒಂದು ದಿನ ನೀವು ಸಂನ್ಯಾಸಿಗಳಾಗುವ ಮುನ್ನ ಆ ಮನೆಯಲ್ಲಿ ನಾವೆಲ್ಲಾ ಕುಳಿತಿರುವಾಗ ನೀವು ನಮಗೆಲ್ಲಾ ಸಮಾಧಿಯ ರಹಸ್ಯವನ್ನು ವಿವರಿಸಲು ಯತ್ನಿಸಿದುದು? ನಾನು ಕಲಿಯುಗದಲ್ಲಿ ಸಮಾಧಿ ಅಸಾಧ್ಯವೆಂದು ನಿಮ್ಮ ಮಾತಿನ ಸತ್ಯಾಂಶವನ್ನು ಸಂದೇಹಿಸಿದಾಗ ನೀವು ತೀಕ್ಷವಾಗಿ “ನೀನು ಸಮಾಧಿಯನ್ನು ನೋಡಲಿಚ್ಚಿಸುವೆಯೊ ಅಥವಾ ನೀನೇ ಆ ಸ್ಥಿತಿಯನ್ನು ಪಡೆಯಲಿಚ್ಛಿಸುವೆಯೊ? ನಾನು ಖಂಡಿತ ಸಮಾಧಿ ಹೊಂದಿರುವೆ, ನೀನೂ ಅದನ್ನು ಹೊಂದುವಂತೆ ಮಾಡಬಲ್ಲೆ” ಎಂದು ಹೇಳಿದ್ದಿರಿ. ನೀವು ಇನ್ನೂ ಆ ಮಾತನ್ನು ಪೂರ್ಣ ಮಾಡುವಷ್ಟರಲ್ಲೇ ಯಾವನೋ ಆಗಂತುಕನೊಬ್ಬನು ಬಂದುದರಿಂದ ನಾವು ಆ ವಿಷಯವನ್ನು ಮುಂದುವರಿಸಲಿಲ್ಲ.</p>
<p>ಸ್ವಾಮಿಾಜಿ: ಹೌದು ಆ ಸಂದರ್ಭ ನನಗೆ ನೆನಪಿದೆ.</p>
<p>ನಂತರ ನಾನು ಸಮಾಧಿ ಪಡೆಯುವಂತೆ ಮಾಡಬೇಕೆಂದು ಅವರನ್ನು ಒತ್ತಾಯಮಾಡಲು ಅವರು, 'ನೋಡು, ಅನೇಕ ವರುಷಗಳು ನಿರಂತರ ಭಾಷಣ ಮಾಡಿ ಮಾಡಿ ತುಂಬಾ ಕಠಿಣವಾಗಿ ಕೆಲಸ ಮಾಡಿದುದರಿಂದ ನನ್ನಲ್ಲೀಗ ರಾಜಸಗುಣ ಪ್ರಬಲವಾಗಿದೆ. ಅದಕ್ಕೆ ಆ ಶಕ್ತಿ ಈಗ ನನ್ನಲ್ಲಿ ಸಪ್ತವಾಗಿ ಅಡಗಿದೆ. ನಾನೀಗ ಎಲ್ಲಾ ಕೆಲಸವನ್ನೂ ಬಿಟ್ಟು ಹಿಮಾಲಯಕ್ಕೆ ಹೋಗಿ ಏಕಾಂತವಾಗಿ ಧ್ಯಾನ ಮಾಡಿದರೆ ಆಗ ಆ ಶಕ್ತಿ ಪುನಃ ನನ್ನಲ್ಲಿ ವ್ಯಕ್ತವಾಗುತ್ತದೆ' ಎಂದರು.</p>

<!-- 349-8/0272-->
<p>ಅಧ್ಯಾಯ ೨* ಇದಾಗಿ ಒಂದೆರಡು ದಿನಗಳ ನಂತರ ಸ್ವಾಮಿಜಿಯನ್ನು ನೋಡುವ ಸಲುವಾಗಿ ನಾನು ಮನೆಯಿಂದ ಹೊರಕ್ಕೆ ಬಂದಾಗ ನನ್ನ ಇಬ್ಬರು ಸ್ನೇಹಿತರು ಸಿಕ್ಕಿ ತಾವು ಸ್ವಾಮಿಾಜಿಯನ್ನು ಪ್ರಾಣಾಯಾಮದ ವಿಚಾರವಾಗಿ ಏನನ್ನೂ ಕೇಳಬೇಕೆಂದಿರುವೆ ವೆಂದೂ, ನನ್ನ ಜೊತೆಯಲ್ಲಿ ಬರಲು ಇಚ್ಛಿಸುವವೆಂದೂ ಹೇಳಿದರು. ದೇವಸ್ಥಾನಕ್ಕೆ ಆಗಲಿ, ಒಬ್ಬ ಸಾಧುವಿನ ಸಂದರ್ಶನಕ್ಕೇ ಆಗಲಿ ಯಾವಾಗಲೂ ಬರಿಗೈಯಲ್ಲಿ ಹೋಗಬಾರದೆಂದು ನಾನು ಕೇಳಿದ್ದುದರಿಂದ ನಾವು ಕೊಂಚ ಹಣ್ಣು ಮತ್ತು ಮಿಠಾಯಿಯನು ನಮೊ ಡನೆ ತೆಗೆದುಕೊಂಡು ಹೋಗಿ ಅವರ ಮುಂದಿರಿಸಿದೆವು. ಸ್ವಾಮೀಜಿ ಅವನ್ನು ತಮ್ಮ ಕೈಯಲ್ಲಿ ತೆಗೆದುಕೊಂಡು ತಮ್ಮ ತಲೆಗೆ ಸೋಂಕಿಸಿ ನಾವು ಅವರಿಗೆ ಪ್ರಣಾಮಮಾಡುವ ಮೊದಲೇ ನಮಗೆ ತಲೆ ಬಾಗಿದರು. ನನ್ನ ಸ್ನೇಹಿತರಲ್ಲೊಬ್ಬರು ಸ್ವಾಮಿಾಜಿಯ ಸಹಪಾಠಿಗಳಾಗಿದ್ದರು. ಸ್ವಾಮಿಾಜಿ ತಕ್ಷಣವೇ ಅವರನ್ನು ಗುರುತಿಸಿ ಅವರ ಯೋಗಕ್ಷೇಮವನ್ನು ವಿಚಾರಿಸಿದರು. ನಂತರ ನಮ್ಮನ್ನು ತಮ್ಮ ಹತ್ತಿರ ಕುಳ್ಳಿರಿಸಿಕೊಂಡರು. ಇನ್ನೂ ಅನೇಕರು ಅವರನ್ನು ನೋಡಲು ಮತ್ತು ಮಾತನಾಡಲು ಅಲ್ಲಿಗೆ ಬಂದಿದ್ದರು. ಆ ಸಭ್ಯ ಗೃಹಸ್ಥರಲ್ಲಿ ಕೆಲವರು ಕೇಳಿದ ಪ್ರಶ್ನೆಗಳಿಗೆ ಉತ್ತರವಾಗಿ ಸ್ವಾಮಿಾಜಿ ಸಂಭಾಷಣೆಯ ನಡುವೆ ಪ್ರಾಣಾಯಾಮದ ವಿಚಾರವಾಗಿ ಮಾತನಾಡತೊಡಗಿದರು. ಮೊಟ್ಟಮೊದಲು ಅವರು ಆಧುನಿಕ ವಿಜ್ಞಾನದ ಮೂಲಕ ವಸ್ತುವಿನ ಮೂಲವನ್ನು ವಿವರಿಸಿದರು. ನಂತರ ಪ್ರಾಣಾಯಾಮ ಏನೆಂಬುದನ್ನು ತೋರಿಸಲು ಮುಂದುವರಿದರು. ನಾವು ಮೂವರೂ ಅವರ ರಾಜಯೋಗವೆಂಬ ಪುಸ್ತಕವನ್ನು ಮುಂಚೆಯೇ ಎಚ್ಚರಿಕೆಯಿಂದ ಓದಿದ್ದೆವು. ಆದರೆ ಅಂದು ನಾವು ಅವರ ಬಾಯಿಂದ ಪ್ರಾಣಾಯಾಮದ ವಿಚಾರವಾಗಿ ಕೇಳಿದುದರಲ್ಲಿ ಅವರಲ್ಲಿರುವ ಜ್ಞಾನದ ಎಲ್ಲೋ ಅತಿ ಸ್ವಲ್ಪ ಭಾಗ ಮಾತ್ರ ಆ ಪುಸ್ತಕದಲ್ಲಿ ನಿರೂಪಿಸಲ್ಪಟ್ಟಿದೆ ಎಂದೆನ್ನಿಸಿತು. ಅವರು ಹೇಳಿದುದೆಲ್ಲಾ ಕೇವಲ ಬರಿಯ ಪುಸ್ತಕ ಪಾಂಡಿತ್ಯವಲ್ಲ. ಏಕೆಂದರೆ ಯಾರಿಗೆ ತಾನೇ ಹಾಗೆ ತಾವೇ ಸತ್ಯ ಸಾಕ್ಷಾತ್ಕಾರವನ್ನು ಪಡೆಯದೆ ವಿಜ್ಞಾನದ ಸಹಾಯವನ್ನೂ ತೆಗೆದುಕೊಂಡು ಧರ್ಮದ ಎಲ್ಲಾ ಜಟಿಲ ಸಮಸ್ಯೆಗಳನ್ನೂ ಅಷ್ಟೊಂದು ಸ್ಪಷ್ಟವಾಗಿ ವಿಸ್ತಾರವಾಗಿ ವಿವರಿಸಲು ಸಾಧ್ಯ?</p>
<p>- ಅವರ ಪ್ರಾಣಾಯಾಮದ ಮೇಲಿನ ಸಂಭಾಷಣೆ ಮಧ್ಯಾಹ್ನ ಮೂರು ಘಂಟೆಯಿಂದ ಸಂಜೆ ಏಳುವರೆ ಘಂಟೆಯವರೆಗೂ ನಡೆಯಿತು. ಆ ಭೇಟಿ ಮುಕ್ತಾಯವಾಗಿ ನಾವು ಹೊರಟು ಬಂದಮೇಲೆ ನನ್ನ ಸ್ನೇಹಿತರು ಸ್ವಾಮಿಜಿಯವರು ನಮ್ಮ ಮನಸ್ಸಿನಲ್ಲಿದ್ದ ಪ್ರಶ್ನೆಗಳನ್ನೆಲ್ಲಾ ಹೇಗೆ ತಿಳಿದುಕೊಂಡರೆಂದು ಆಶ್ಚರ್ಯಪಟ್ಟು, ನಾನೇನಾದರೂ ಅವರಿಗೆ ಆ ಪ್ರಶ್ನೆಗಳನ್ನೆಲ್ಲಾ ತಿಳಿಸಿಬಿಟ್ಟಿದ್ದೇನೆ ಎಂದು ನನ್ನನ್ನು ಕೇಳಿದರು.</p>
<p>ಈ ಪ್ರಸಂಗ ನಡೆದ ಕೆಲವು ದಿನಗಳ ನಂತರ ನಾನು ಸ್ವಾಮಿಾಜಿಯನ್ನು ಬಾಗಬಜಾರಿನಲ್ಲಿರುವ ದಿವಂಗತ ಪ್ರಿಯನಾಥ ಮುಖರ್ಜಿಗಳ ಮನೆಯಲ್ಲಿ ನೋಡಿದೆ. *<span class="en"> C.W, Vol. V, P. 359 |</span></p>

<!-- 349-8/0273-->

<p>ಅಲ್ಲಿ ಸ್ವಾಮಿ ಬ್ರಹ್ಮಾನಂದರು, ಸ್ವಾಮಿ ಯೋಗಾನಂದರು, ಶ್ರೀಮಾನ್ ಜಿ.ಸಿ. ಘೋಷರು, ಅತುಲಬಾಬು ಮತ್ತು ಇನ್ನೂ ಒಬ್ಬಿಬ್ಬರು ಸ್ನೇಹಿತರೂ ಇದ್ದರು. ನಾನು ಅವರಿಗೆ ಹೇಳಿದೆ: “ಸ್ವಾಮಿಾಜಿ, ಅಂದು ನಿಮ್ಮನ್ನು ನೋಡಲು ಬಂದಿದ್ದ ಇಬ್ಬರು ಸಭ್ಯ ಗೃಹಸ್ಥರು ಪ್ರಾಣಾಯಾಮದ ವಿಚಾರವಾಗಿ ನಿಮ್ಮನ್ನು ಕೆಲವು ಪ್ರಶ್ನೆಗಳನ್ನು ಕೇಳಬೇಕೆಂದಿದ್ದರು. ನೀವು ಭರತಖಂಡಕ್ಕೆ ಹಿಂತಿರುಗುವುದಕ್ಕೆ ಕೊಂಚ ದಿನಗಳ ಮೊದಲೇ ನಿಮ್ಮ ರಾಜಯೋಗದ ಪುಸ್ತಕಗಳನ್ನು ಓದಿದಾಗ ಅವರ ಮನಸ್ಸಿನಲ್ಲಿದ್ದ ಕೆಲವು ಪ್ರಶ್ನೆಗಳನ್ನು ನನ್ನಲ್ಲಿ ಆಗ ಹೇಳಿದ್ದರು. ಆದರೆ ಅಂದು ಅವರು ನಿಮ್ಮನ್ನು ಏನನ್ನಾದರೂ ಕೇಳುವ ಮೊದಲೇ ಅವರಿಗೆ ಉಂಟಾಗಿದ್ದ ಅನುಮಾನಗಳನ್ನೇ ನೀವು ಎತ್ತಿ ಅವುಗಳನ್ನು ಪರಿಹರಿಸಿದಿರಿ ! ಅವರಿಗೆ ತುಂಬಾ ಆಶ್ಚರ್ಯವಾಗಿ ಮೊದಲೇ ನಾನೇನಾದರೂ ನಿಮಗೆ ಅವರ ಸಂದೇಹಗಳನ್ನು ತಿಳಿಸಿರಬಹುದೇ ಎಂದು ವಿಚಾರಿಸಿದರು. ಸ್ವಾಮೀಜಿ ಉತ್ತರಿಸಿದರು: “ಪಾಶ್ಚಾತ್ಯ ದೇಶಗಳಲ್ಲೂ ಇಂತಹ ಪ್ರಸಂಗಗಳು ಅನೇಕ ವೇಳೆ ನಡೆದಾಗ ಜನರು ನನ್ನನ್ನು ಪದೇಪದೇ ನಿಮಗೆ ಹೇಗೆ ನಮ್ಮ ಮನಸ್ಸನ್ನು ಕಲಕುತ್ತಿದ್ದ ಪ್ರಶ್ನೆಗಳು ಗೊತ್ತಾಗುತ್ತವೆ?' ಎಂದು ಕೇಳುತ್ತಿದ್ದರು. ಈ ಬಗೆಯ ಜ್ಞಾನ ನನಗೆ ಪದೇಪದೇ ಉಂಟಾಗುವುದಿಲ್ಲ. ಆದರೆ ಶ್ರೀರಾಮಕೃಷ್ಣರಿಗೆ ಮಾತ್ರ ಇದು ಯಾವಾಗಲೂ ಗೊತ್ತಾಗುತ್ತಿತ್ತು.”</p>
<p>ಈ ಸಂದರ್ಭದಲ್ಲಿ ಅತುಲಬಾಬುಗಳು ಸ್ವಾಮಿಜಿಯನ್ನು ನೀವು ರಾಜಯೋಗದಲ್ಲಿ ನಮ್ಮ ಪೂರ್ವಜನ್ಮದ ವಿಷಯವನ್ನೆಲ್ಲಾ ತಿಳಿದುಕೊಳ್ಳಬಹುದೆಂದು ಹೇಳುವಿರಿ. ನಿಮಗೆ ಅವು ಗೊತ್ತಿದೆಯೆ?” ಎಂದು ಕೇಳಿದರು.</p>
<p>ಸ್ವಾಮಿಾಜಿ: ಹೌದು ಗೊತ್ತಿದೆ. ಅತುಲಬಾಬು: ನಿಮಗೇನು ಗೊತ್ತಿದೆ? ಅದನ್ನು ಹೇಳಲು ಅಭ್ಯಂತರ ಉಂಟೆ ? ಸ್ವಾಮಾಜಿ: ನಾನು ಅದನ್ನು ತಿಳಿಯಬಲ್ಲೆ - ನನಗೆ ಅವು ತಿಳಿದಿವೆ - ಆದರೆ ಯಾವುದನ್ನೂ ನಾನು ವಿವರವಾಗಿ ಹೇಳಲು ಇಚ್ಛೆಪಡುವುದಿಲ್ಲ.</p>

<!-- 349-8/0274-->
<p>ಅಧ್ಯಾಯ ೩*</p>
<p>೧೮೯೮ ಜುಲೈ ತಿಂಗಳು. ಬೇಲೂರಿನ ನೀಲಾಂಬರ ಮುಖರ್ಜಿಗಳ ತೋಟದ ಮನೆಯಲ್ಲಿದ್ದ ಮಠದಲ್ಲಿ ಒಂದು ಸಂಜೆ ಸ್ವಾಮಿಾಜಿ ತಮ್ಮೆಲ್ಲ ಶಿಷ್ಯರೊಡನೆ ಧ್ಯಾನ ಮಾಡುತ್ತಿದ್ದರು. ಧ್ಯಾನ ಪೂರೈಸಿದ ಮೇಲೆ ಈಚೆಗೆ ಬಂದು ಕೊಠಡಿ ಯೊಂದರಲ್ಲಿ ಕುಳಿತುಕೊಂಡರು. ಅಂದು ತುಂಬಾ ಜೋರುಮಳೆ, ಶೀತಲವಾದ ಗಾಳಿ ಬೀಸುತ್ತಿದ್ದುದರಿಂದ ಸ್ವಾಮಿಜಿ ಕದವನ್ನು ಮುಚ್ಚಿ ತಂಬೂರಿ ಮಾಟುತ್ತ ಹಾಡಲುಪಕ್ರಮಿಸಿದರು. ಹಾಡು ಮುಗಿದ ಮೇಲೆ ದೀರ್ಘವಾಗಿ ಸಂಭಾಷಣೆ ಜರುಗಿತು. ಸ್ವಾಮಿ ಶಿವಾನಂದರು ಅವರನ್ನು 'ಪಾಶ್ಚಾತ್ಯ ಸಂಗೀತ ಹೇಗಿರುತ್ತದೆ' ಎಂದು ಕೇಳಿದರು. * ಸ್ವಾಮಾಜಿ: ಓ! ಅದು ತುಂಬಾ ಚೆನ್ನಾಗಿರುತ್ತದೆ. ನಮ್ಮಲ್ಲಿ ಇಲ್ಲದ ಸಾಮರಸ್ಯದ ಪರಾಕಾಷ್ಠೆ ಅದರಲ್ಲಿದೆ. ನುರಿತಿಲ್ಲದ ನಮ್ಮ ಕಿವಿಗೆ ಅದು ಇಂಪಾಗಿ ಕೇಳುವುದಿಲ್ಲ. ಅದಕ್ಕೆ ನಾವು ಅದನ್ನು ಇಷ್ಟಪಡುವುದಿಲ್ಲ. ಆ ಸಂಗೀತಗಾರರು ನರಿಗಳಂತೆ ಕೂಗುವರೆಂದೆನ್ನಿಸುವುದು. ನನಗೂ ಮೊದಲು ಇದೇ ಬಗೆಯ ಅಭಿಪ್ರಾಯವಿತ್ತು. ಆದರೆ ಯಾವಾಗ ನಾನು ಗಮನವಿಟ್ಟು ಆ ಸಂಗೀತವನ್ನು ಕೇಳತೊಡಗಿದೆನೊ ಮತ್ತು ಸೂಕ್ಷ್ಮವಾಗಿ ಅಭ್ಯಾಸ ಮಾಡ ತೊಡಗಿದೆನೊ, ಆಗ ನಾನು ಅದನ್ನು ಹೆಚ್ಚು ಹೆಚ್ಚು ಅರ್ಥಮಾಡಿಕೊಳ್ಳತೊಡಗಿದೆ. ಸಂಪೂರ್ಣವಾಗಿ ಅನುರಕ್ತನಾದೆ. ಹೀಗೆ ಎಲ್ಲಾ ಕಲೆಗಳೂ ಕೂಡ. ಮಹಾಪರಿಷ್ಕೃತವಾದ ತೈಲಚಿತ್ರವನ್ನು ಪ್ರಾಸಂಗಿಕವಾಗಿ ನೋಡಿದಾಗ ನಮಗೆ ಅದರ ಸೌಂದರ್ಯ ಎಲ್ಲಿದೆಯೆಂದು ಗ್ರಹಿಸಲಾಗುವುದಿಲ್ಲ. ಅದೂ ಅಲ್ಲದೆ ಒಂದು ನಿರ್ದಿಷ್ಟ ಗುರಿಯವರೆಗೆ ಕಣ್ಣು ಪಳಗಿದ ಹೊರತು ಒಂದು ಕಲಾಕೃತಿಯ ಆಳವಾದ ಪ್ರತಿಭೆಯನ್ನು ಅದರ ಸೂಕ್ಷ್ಮತಮ ರಚನೆ ಮತ್ತು ಸಂಯೋಜನೆಗಳನ್ನು ಮೆಚ್ಚಲಾಗುವುದಿಲ್ಲ. ನಮ್ಮ ನಿಜವಾದ ಸಂಗೀತವು ಕೀರ್ತನೆ ಮತ್ತು ಧ್ರುಪದ್‌ಗಳಲ್ಲಿದೆ. ಉಳಿದುವು ಮುಸಲ್ಮಾನ ಪದ್ಧತಿ ಪ್ರಕಾರ ಮಾರ್ಪಟ್ಟು ಹಾಳಾಗಿಹೋಗಿವೆ. ಚಿಕ್ಕದಾದ ಮತ್ತು ಲಘುವಾದ ಥಪ್ಪಾ ಹಾಡುಗಳನ್ನು ಮೂಗಿನಲ್ಲಿ ಹಾಡಿ ಹುಚ್ಚುಹುಚ್ಚಾಗಿ ಒಂದು ಸ್ವರದಿಂದ ಮತ್ತೊಂದು ಸ್ವರಕ್ಕೆ ಮಿಂಚಿನಂತೆ ತಾರಾಡಿದ ಮಾತ್ರಕ್ಕೆ ಅದು ಸಂಗೀತ ಪ್ರಪಂಚದಲ್ಲಿ ಮಹತ್ವಪೂರಿತವಾದುದೆಂದು ತಿಳಿದಿರುವಿಯೇನು? ಖಂಡಿತ ಅಲ್ಲ. ಪ್ರತಿಯೊಂದು ರಾಗವನ್ನೂ ಎಲ್ಲಾ ಸ್ವರದಲ್ಲಿ ಸಂಪೂರ್ಣ ಹೊರಡಿಸಿದ ಹೊರತು ಸಂಗೀತಶಾಸ್ತ್ರವೆಲ್ಲಾ ಹಾಳಾಗಿ ಹೋಗುವುದು. ಚಿತ್ರಕಲೆಯಲ್ಲಿ ಪ್ರಕೃತಿಯ ಸಂಪರ್ಕವನ್ನಿಟ್ಟುಕೊಂಡು ನೀನು ಅದನ್ನು ಎಷ್ಟೊಂದು ಕಲಾಸೌಂದರ್ಯ ಪೂರಿತವಾಗಿ ಬೇಕಾದರೂ ಮಾಡಬಹುದು. ಹೀಗೆ ಮಾಡುವುದರಿಂದ ಯಾವ ಹಾನಿಯೂ ಇಲ್ಲ. ಪರಿಣಾಮ ಕೂಡ ಒಳ್ಳೆಯದೆ ಆಗುವುದು. ಅದರಂತೆಯೆ ಸಂಗೀತ ಶಾಸ್ತ್ರವನ್ನನುಸರಿಸಿ, ನಿನ್ನ ಕೌಶಲವನ್ನು ಎಷ್ಟು ಬೇಕಾದರೂ ತೋರಿಸಬಹುದು. ಕಿವಿಗೂ ಅದು ಹಿತಕರವಾಗಿರುವುದು. ಮಹಮ್ಮದೀಯರು ಅನೇಕ ಬಗೆಯ ರಾಗ ರಾಗಿಣಿಗಳನ್ನು *<span class="en"> C.W, Vol. V, P. 361</span></p>

<!-- 349-8/0275-->

<p>ಇಂಡಿಯಾಕ್ಕೆ ಬಂದಮೇಲೆ ತೆಗೆದುಕೊಂಡರು. ಆದರೆ ಅವರು 'ಥಪ್ಪ' ಸಂಗೀತದ ಮೇಲೆ ತಮ್ಮ ವೈಶಿಷ್ಟ್ರದ ಮುದ್ರೆಯನ್ನೊತ್ತಿದರು. ಅದಕ್ಕೆ ಸಂಗೀತಶಾಸ್ತ್ರವೆಲ್ಲ ಹಾಳಾಗಿ ಹೋಯಿತು.</p>
<p>ಪ್ರಶ್ನೆ: ಏಕೆ ಮಹಾರಾಜ್, ಯಾರಿಗೆ ತಾನೆ ಥಪ್ಪ ಸಂಗೀತದ ಮೇಲೆ ಅಭಿಲಾಷೆಯಿಲ್ಲ ?</p>
<p>ಸ್ವಾಮಾಜಿ: ಜೀರುಂಡೆಯ ಜೀರೆಂಬುವ ಶಬ್ದ ಕೂಡ ಕೆಲವರಿಗೆ ತುಂಬಾ ಇಷ್ಟ. ಸಂತಾಲರಿಗೆ ಅವರ ಸಂಗೀತವೇ ಎಲ್ಲಾ ಸಂಗೀತಕ್ಕಿಂತಲೂ ಉತ್ತಮವೆನ್ನಿಸುವುದು. ಒಂದಾದ ಮೇಲೊಂದು ಸ್ವರ ಅಷ್ಟು ಬೇಗನೆ ಬರುತ್ತಿದ್ದರೆ ಸಂಗೀತದ ಮಾಧುರವನ್ನೇ ನಾಶಮಾಡುವುದಲ್ಲದೆ ಅಪಸ್ವರವನ್ನು ಕೂಡ ಉಂಟುಮಾಡುವುದೆಂಬುದು ನಿಮಗೆ ಅರ್ಥವಾಗುವುದಿಲ್ಲ ಎಂದು ಕಾಣುತ್ತದೆ. ಸಂಗೀತದಲ್ಲಿ ಏಳು ಸ್ವರಗಳ ಪರಿವರ್ತನೆ ಮತ್ತು ಸಂಯೋಗಗಳು ಯಾವುದಾದರೊಂದು ಬಗೆಯ ಅಥವಾ ಬಗೆಬಗೆಯ ರಾಗ ರಾಗಿಣಿಗಳನ್ನು ಉಂಟುಮಾಡುತ್ತದೆಂದು ನಿಮಗೆ ಗೊತ್ತಿಲ್ಲವೆ? ಈಗ ಥಪ್ಪದಲ್ಲಿ, ಒಂದು ಸಂಪೂರ್ಣ ರಾಗವನ್ನು ತೇಲಿಸಿ ಹೇಳಿ, ಹೊಸರಾಗವನ್ನು ಉತ್ಪತ್ತಿ ಮಾಡಿದಾಗ, ಎಲ್ಲಕ್ಕಿಂತ ಹೆಚ್ಚಾಗಿ ಧ್ವನಿಯನ್ನು ನಡುಗಿಸಿ ಸ್ವರದಿಂದ ಸ್ವರಕ್ಕೆ ಬದಲಾಯಿಸುತ್ತಾ ತೀವ್ರಮಟ್ಟಕ್ಕೆ ಎತ್ತಿದಾಗ, ರಾಗವು ಹೇಗೆ ತಾನೇ ಅಖಂಡವಾಗಿರುವುದು ? ಜೊತೆಗೆ ಕೇವಲ ಪರಿಣಾಮವನ್ನುಂಟುಮಾಡಲು ಧಾರಾಳವಾಗಿ ತೇಲಿಸಿ ಮತ್ತು ಲಘುವಾಗಿ ಎಳೆಯುವುದರಿಂದ ಸಂಗೀತದ ಶೈಲಿಯೇ ಸಂಪೂರ್ಣವಾಗಿ ಹಾಳಾಗುವುದು. ಹಾಡನ್ನು ಭಾವಪೂರ್ವಕವಾಗಿ ಅದರ ಅರ್ಥ ತಿಳಿಯುವಂತೆ ಹಾಡುವುದು ಈ ಥಪ್ಪವು ರೂಢಿಗೆ ಬಂದಾಗಿನಿಂದ ಸಂಪೂರ್ಣವಾಗಿ ಕಣ್ಮರೆಯಾಗಿದೆ. ಈಗಿನ ಕಾಲದಲ್ಲಿ ನಾಟಕ ಮಂದಿರಗಳನ್ನು ಉತ್ತಮಗೊಳಿಸಿರುವುದರಿಂದ ಕೊಂಚಮಟ್ಟಿಗೆ ನಿಜವಾದ ಕಲೆ ಊರ್ಜಿತಗೊಳ್ಳುತ್ತಿದೆ. ಆದರೆ ಮತ್ತೊಂದು ಕಡೆ ಎಲ್ಲಾ ರಾಗ ಮತ್ತು ರಾಗಿಣಿಗಳ ಮೇಲಿನ ಗೌರವವನ್ನೂ ಹೆಚ್ಚು ಹೆಚ್ಚಾಗಿ ಗಾಳಿಗೆ ತೂರಿಬಿಟ್ಟಂತಾಗಿದೆ.</p>
<p>- “ಅದರಂತೆಯೇ ಧ್ರುಪದ್ ಹಾಡುಗಾರಿಕೆಯಲ್ಲಿ ಪ್ರವೀಣರಾದವರಿಗೆ ಈ ಥಪ್ಪವನ್ನು ಕೇಳುವುದಕ್ಕೆ ತುಂಬಾ ಕಷ್ಟವಾಗುತ್ತದೆ. ಆದರೆ ನಮ್ಮ ಸಂಗೀತದಲ್ಲಿ ಆರೋಹಣ ಅವರೋಹಣ ಚೆನ್ನಾಗಿರುವುದು. ಫ್ರೆಂಚರು ಮೊದಲು ಈ ವೈಶಿಷ್ಟ್ಯವನ್ನು ಕಂಡುಹಿಡಿದು ಶ್ಲಾಘಿಸಿದರು. ಅದನ್ನು ತಮ್ಮ ಸಂಗೀತದಲ್ಲೂ ಅನುಸರಿಸಲು ಆಚರಣೆಗೆ ತರಲು ಪ್ರಯತ್ನಿಸಿದರು. ಅವರು ಈ ರೀತಿ ಮಾಡಿದ ಮೇಲೆ ಇಡೀ ಯೂರೋಪು ಅದರಲ್ಲಿ ಸಂಪೂರ್ಣ ಪ್ರಾವೀಣ್ಯ ಪಡೆದಿದೆ.” - ಪ್ರಶ್ನೆ : ಮಹಾರಾಜ್, ಅವರ ಸಂಗೀತ ಎಲ್ಲಕ್ಕಿಂತ ಹೆಚ್ಚಾಗಿ ಯುದ್ದೋಚಿತ ವಾದುದಾಗಿದೆ. ಈ ಗುಣ ನಮ್ಮಲ್ಲಿ ಸಂಪೂರ್ಣವಾಗಿ ಲಯವಾಗಿದೆ.</p>
<p>ಸ್ವಾಮಾಜಿ: ಇಲ್ಲ, ಇಲ್ಲ, ನಮ್ಮಲ್ಲೂ ಇದು ಇದೆ. ವೀರರಸ ಪ್ರಧಾನ ಸಂಗೀತದಲ್ಲಿ ಸ್ವರಮೈತ್ರಿಯು ತುಂಬಾ ಆವಶ್ಯಕ. ನಮ್ಮಲ್ಲಿ ಸ್ವರಮೈತ್ರಿ ಇಲ್ಲದಿರುವುದು ಶೋಚನೀಯ. ಅದಕ್ಕೇ ಅದು ಹೆಚ್ಚಾಗಿ ಕಾಣುವುದಿಲ್ಲ. ನಮ್ಮ ಸಂಗೀತವು</p>

<!-- 349-8/0276-->
<p>ಹಂತಹಂತವಾಗಿ ಅಭಿವೃದ್ಧಿ ಹೊಂದುತ್ತಿತ್ತು. ಆದರೆ ಮಹಮ್ಮದೀಯರು ಬಂದಾಗ ಅವರು ಅದನ್ನು ಎಷ್ಟರಮಟ್ಟಿಗೆ ತಮ್ಮ ವಶಪಡಿಸಿಕೊಂಡರೆಂದರೆ ಸಂಗೀತವೃಕ್ಷ ಇನ್ನು ಮುಂದಕ್ಕೆ ಬೆಳೆಯಲಾಗದೆ ಹೋಯಿತು. ಪಾಶಾತರ ಸಂಗೀತದಲ್ಲಿ ರಬೇಕಾದ ದುಃಖಭಾವ ಮತ್ತು ವೀರಭಾವ ಎರಡೂ ಅಲ್ಲಿದೆ. ಆದರೆ ನಮ್ಮ ಪೂರ್ವದ ಸೋರೆಬುರುಡೆಯ ಸಂಗೀತದ ಉಪಕರಣ ಕೊಂಚವೂ ಉತ್ತಮವಾಗಿಲ್ಲ.</p>
<p>ಪ್ರಶ್ನೆ : ರಾಗ ಮತ್ತು ರಾಗಿಣಿಗಳಲ್ಲಿ ಯಾವುದು ವೀರರಸಪ್ರಧಾನವಾದದ್ದು ?</p>
<p>ಸ್ವಾಮಿಾಜಿ: ಪ್ರತಿಯೊಂದು ರಾಗದಲ್ಲೂ ಸರಿಯಾದ ಸ್ವರ ಕೂಡಿಸಿದರೆ ಮತ್ತು ವಾದ್ಯಗಳನ್ನು ತಕ್ಕಂತೆ ಶ್ರುತಿ ಮಾಡಿದರೆ ವೀರರಸವನ್ನು ತರಬಹುದು. ಕೆಲವು ರಾಗಿಣಿಗಳಲ್ಲಿ ಕೂಡ ವೀರಭಾವ ತರಬಹುದು.</p>
<p>ಊಟದ ವೇಳೆಯಾದ್ದರಿಂದ ಸಂಭಾಷಣೆ ಮುಕ್ತಾಯವಾಯಿತು. ಊಟವಾದ ಮೇಲೆ ಸ್ವಾಮಿಾಜಿ ಕಲ್ಕತ್ತೆಯಿಂದ ಮಠಕ್ಕೆ ರಾತ್ರಿ ತಂಗಲು ಬಂದಿದ್ದ ಅತಿಥಿಗಳಿಗೆ ಸರಿಯಾದ ವ್ಯವಸ್ಥೆ ಆಗಿದೆಯೇ ಎಂದು ವಿಚಾರಿಸಿ ನಂತರ ಮಲಗುವ ಕೋಣೆಗೆ ಹೋದರು.</p>

<!-- 349-8/0277-->
<p>ಅಧ್ಯಾಯ ೪* ಹೊಸಮಠವನ್ನು ಕಟ್ಟಿ ಆಗಲೇ ಎರಡು ವರುಷಗಳು ಆಗಿದ್ದವು. ಎಲ್ಲಾ ಸ್ವಾಮಿಗಳ ಮಠದಲ್ಲೇ ವಾಸಿಸುತ್ತಿದ್ದರು. ಆಗ ಒಂದು ದಿನ ಬೆಳಿಗ್ಗೆ ನಾನು ನನ್ನ ಗುರುವನ್ನು ಸಂದರ್ಶಿಸಲು ಅಲ್ಲಿಗೆ ಹೋದೆ. ನನ್ನನ್ನು ನೋಡಿ ಸ್ವಾಮಿಜಿ ಮುಗುಳುನಗೆ ನಕ್ಕು ನನ್ನ ಯೋಗಕ್ಷೇಮವನ್ನು ವಿಚಾರಿಸಿದಮೇಲೆ ''ಇಂದು ನೀನು ಇಲ್ಲೇ ಇರುವೆ ಅಲ್ಲವೆ?'' ಎಂದು ಕೇಳಿದರು. ನಾನು ನಿಸ್ಸಂದೇಹವಾಗಿ'' ಎಂದೆ. ಇನ್ನು ಏನೇನೋ ವಿಚಾರಗಳನ್ನು ಕೇಳಿದ ಬಳಿಕ ನಾನು ಸ್ವಾಮಿಜಿಯನ್ನು ನಮ್ಮ ಹುಡುಗರ ವಿದ್ಯಾಭ್ಯಾಸದ ವಿಚಾರವಾಗಿ ನಿಮ್ಮ ಅಭಿಪ್ರಾಯವೇನು?” ಎಂದು ಕೇಳಿದೆ.</p>
<p>ಸ್ವಾಮಾಜಿ: ಗುರುಕುಲವಾಸ, ಗುರುವಿನೊಡನೆ ವಾಸಿಸುವುದು. ಪ್ರಶ್ನೆ : ಹೇಗೆ?</p>
<p>ಸ್ವಾಮಿಜಿ: ಹಿಂದಿನಂತೆಯೇ ಇರಬೇಕು. ಈ ವಿದ್ಯಾಭ್ಯಾಸದ ಜೊತೆಗೆ ಪಾಶ್ಚಾತ್ಯ ವಿಜ್ಞಾನ ಶಾಸ್ತ್ರವನ್ನೂ ಕಲಿಸಬೇಕು. ಇವೆರಡೂ ಆವಶ್ಯಕ.</p>
<p>ಪ್ರಶ್ನೆ: ಏಕೆ ? ಈಗಿನ ವಿಶ್ವವಿದ್ಯಾನಿಲಯದ ಪದ್ದತಿಯಲ್ಲಿ ಯಾವ ನ್ಯೂನತೆ ಇದೆ?</p>
<p>ಸ್ವಾಮಿಾಜಿ: ಅದೆಲ್ಲ ಲೋಪದೋಷಗಳ ಕಂತೆ. ಅದು ಗುಮಾಸ್ತರನ್ನು ಉತ್ಪತ್ತಿಮಾಡುವ ಯಂತ್ರವಲ್ಲದೆ ಮತ್ತೇನೂ ಅಲ್ಲ. ಇಷ್ಟೇ ಆಗಿದ್ದರೆ ಗ್ರಹಚಾರಕ್ಕೆ, ನಾನೆಷ್ಟೋ ಕೃತಜ್ಞನಾಗಿರುತ್ತಿದ್ದೆ. ಇಷ್ಟೇ ಅಲ್ಲ, ಜನರು ಹೇಗೆ ನಂಬಿಕೆಯಿಲ್ಲದೆ ಶ್ರದ್ಧಾಹೀನರಾಗುತ್ತಿದ್ದಾರೆಂಬುದನ್ನು ನೋಡು. ಅವರು ಗೀತೆಯು ಕೇವಲ ಒಂದು ಪ್ರಕ್ಷಿಪ್ತ ಭಾಗವೆಂದೂ, ವೇದಗಳೆಲ್ಲ ಗ್ರಾಮ್ಯ ಹಾಡುಗಳೆಂದೂ ಕಂಠೋಕ್ತವಾಗಿ ಹೇಳುತ್ತಿದ್ದಾರೆ. ಭರತಖಂಡದ ಹೊರಗಡೆ ಇರುವ ವಸ್ತುಗಳ, ರಾಷ್ಟ್ರಗಳ ವಿಚಾರಗಳಲ್ಲೆಲ್ಲಾ ಪಾರಂಗತರಾಗಲು ಇಚ್ಛಿಸುವರು. ಆದರೆ ಅವರ ಪೂರ್ವಿಕರ ಏಳು ಸಂತತಿಗಳ ಹೆಸರನ್ನು ಕೇಳು. ಅದೂ ಕೂಡ ಅವರಿಗೆ ಗೊತ್ತಿರುವುದಿಲ್ಲ. ಇನ್ನು ಹದಿನಾಲ್ಕು ಸಂತತಿ ಪಾಡೇನು? |</p>
<p>ಪ್ರಶ್ನೆ: ಆದರೆ ಅದರಿಂದೇನಾಗುವುದು? ಅವರ ಪೂರ್ವಿಕರ ವಂಶಾವಳಿಯ ಹೆಸರು ಅವರಿಗೆ ಗೊತ್ತಿಲ್ಲದಿದ್ದರೇನಂತೆ?</p>
<p>ಸ್ವಾಮಿಜಿ: ಹಾಗೆ ಯೋಚಿಸಬೇಡ. ಯಾವ ಜನಾಂಗಕ್ಕೆ ಅದರದೇ ಆದ ಇತಿಹಾಸವಿಲ್ಲವೋ ಅದಕ್ಕೆ ಈ ಜಗತ್ತಿನಲ್ಲಿ ಯಾವ ಸ್ಥಾನವೂ ಇಲ್ಲ. ನಾನು ಕುಲೀನ ಮನೆತನದವನು' ಎಂದು ಭಾವಿಸುವಷ್ಟು ಹೆಮ್ಮೆ ಮತ್ತು ನಂಬಿಕೆ ಹೊಂದಿರುವವನು ಎಂದಾದರೂ ಕೆಟ್ಟವನಾಗಬಲ್ಲನೆಂದು ನಂಬುವೆಯೇನು? ಅದು ಹೇಗೆ ಸಾಧ್ಯ? ಅವನಲ್ಲಿರುವ ಶ್ರದ್ದೆಯೇ ಅವನ ಕೆಲಸಗಳನ್ನು ಮತ್ತು ಯೋಚನೆಗಳನ್ನೆಲ್ಲಾ *<span class="en"> C.W, Vol. V, P. 364</span></p>

<!-- 349-8/0278-->
<p>ಎಷ್ಟರಮಟ್ಟಿಗೆ ನಿಯಂತ್ರಿಸುತ್ತವೆಂದರೆ ಅವನು ಕೆಟ್ಟ ಕೆಲಸವನ್ನು ಮಾಡುವುದಕ್ಕೆ ಬದಲು ಪ್ರಾಣವನ್ನಾದರೂ ಬಿಡುವನು. ಆದ್ದರಿಂದ ರಾಷ್ಟ್ರದ ಇತಿಹಾಸ ಆ ರಾಷ್ಟ್ರವನ್ನು ಸರಿಯಾಗಿ ನಿಗ್ರಹದಲ್ಲಿಟ್ಟು ಅದು ಹೀನಗತಿಗೆ ಬರದಂತೆ ತಡೆಯುವುದು. ನನಗೆ ಗೊತ್ತು, ನೀನು “ಆದರೆ ನಮಗೆ ಅಂತಹ ಇತಿಹಾಸವಿಲ್ಲವಲ್ಲ !' ಎಂದು ಹೇಳಬಹುದು. ಇಲ್ಲ, ಯಾರು ನಿನ್ನಂತೆ ಯೋಚಿಸುವರೋ ಅಂತಹವರಿಗೆ ಖಂಡಿತವಾಗಿಯೂ ಇಲ್ಲ. ನಿಮ್ಮ ವಿಶ್ವವಿದ್ಯಾನಿಲಯದ ದೊಡ್ಡ ಪಂಡಿತರ ದೃಷ್ಟಿಯಿಂದಲೂ ಏನೂ ಇಲ್ಲ. ಅಲ್ಲದೆ ಯಾರು ಒಮ್ಮೆ ಪಾಶ್ಚಾತ್ಯ ದೇಶಗಳಲ್ಲಿ ಅವಸರವಸರವಾಗಿ ಪ್ರಯಾಣ ಮಾಡಿ ಐರೋಪ್ಯಶೈಲಿಯ ಉಡುಪನ್ನು ಧರಿಸಿ 'ನಮ್ಮಲ್ಲಿ ಏನೂ ಇಲ್ಲ. ನಾವು ಅನಾಗರಿಕರು' ಎಂದು ಗಂಟಾಘೋಷವಾಗಿ ಹೇಳುವರೋ ಅವರೂ ಕೂಡ ಹೀಗೆಯೇ ಆಲೋಚಿಸುವರು. ಇತರ ದೇಶಗಳಿಗಿರುವಂತಹ ಇತಿಹಾಸ ನಮಗಿಲ್ಲವೆಂಬುದೇನೋ ನಿಜ, ನಾವು ಅಕ್ಕಿಯನ್ನು ತಿನ್ನುತ್ತೇವೆಂದುಕೊಳ್ಳೋಣ. ಆಂಗ್ಲೀಯರು ಅದನ್ನು ತಿನ್ನುವುದಿಲ್ಲ. ಈ ಕಾರಣದಿಂದ ಅವರೆಲ್ಲಾ ಉಪವಾಸದಿಂದ ಸಾಯುವರೆಂದೂ, ನಿರ್ನಾಮವಾಗುವುದೆಂದೂ ಊಹಿಸುವೆಯೇನು? ತಮ್ಮ ದೇಶದಲ್ಲಿ ಏನು ಸಿಗುವುದೊ, ಯಾವುದನ್ನು ಸುಲಭವಾಗಿ ಉತ್ಪತ್ತಿ ಮಾಡಬಹುದೊ, ಯಾವುದು ಅವರ ದೇಹಸ್ಥಿತಿಗೆ ಅನುಗುಣವಾಗಿರುವುದೋ ಅದನ್ನು ತಿಂದು ಸುಖವಾಗಿ ಜೀವಿಸುವರು. ಅದರಂತಯೆ ನಾವೂ ಕೂಡ ನಮಗೆ ಯಾವ ಬಗೆಯ ಇತಿಹಾಸವಿರಬೇಕೊ ಅದೇ ಬಗೆಯ ಇತಿಹಾಸವನ್ನು ಹೊಂದಿದ್ದೇವೆ. ನಾವು ಕಣ್ಣನ್ನು ಮುಚ್ಚಿಕೊಂಡು “ಅಯ್ಯೋ! ಇತಿಹಾಸವೇ ಇಲ್ಲ !' ಎಂದು ಕೂಗಿದರೆ ಇತಿಹಾಸವು ನಿರ್ಮೂಲವಾಗುವುದೇನು? ಯಾರಿಗೆ ಕಣ್ಣುಗಳಿವೆಯೊ ಅವರು ಇಲ್ಲಿ ಉಜ್ವಲ ಇತಿಹಾಸವನ್ನು ನೋಡುವರು. ಈ ಶಕ್ತಿಯಿಂದಲೇ ರಾಷ್ಟ್ರವು ಇನ್ನೂ ಜೀವಂತವಾಗಿರುವುದೆಂದು ತಿಳಿದಿರುವರು. ಆದರೆ ಆ ಇತಿಹಾಸವನ್ನು ಪರಿಷ್ಕರಿಸಿ ಬರೆಯಬೇಕು. ಪಾಶ್ಚಾತ್ಯ ಶಿಕ್ಷಣದ ಮೂಲಕ ಆಧುನಿಕ ಯುಗದಲ್ಲಿ ನಮ್ಮವರು ಆರ್ಜಿಸಿರುವ ತಿಳಿವಳಿಕೆ ಮತ್ತು ಆಲೋಚನಾಮಾರ್ಗಕ್ಕೆ ತಕ್ಕಂತೆ ಅದನ್ನು ಹೊಸ ರೀತಿಯಲ್ಲಿ ಹೇಳಬೇಕು...</p>
<p>ಪ್ರಶ್ನೆ: ಅದನ್ನು ಹೇಗೆ ಮಾಡಬೇಕು ?</p>
<p>ಸ್ವಾಮಿಾಜಿ: ಅಷ್ಟೊಂದು ದೊಡ್ಡ ವಿಷಯವನ್ನು ಈಗ ಮಾತನಾಡಲು ಸಮಯವಿಲ್ಲ. ಆದರೂ, ಅದನ್ನು ತರಬೇಕಾದರೆ ನಮ್ಮ ಪ್ರಾಚೀನ ಸಂಸ್ಥೆಗಳಾದ 'ಗುರುಕುಲ' ಮುಂತಾದ ವಿದ್ಯಾ ಕೇಂದ್ರಗಳನ್ನು ತೆರೆಯಬೇಕು, ವೇದಾಂತದೊಡನೆ ಕೂಡಿರುವ ಪಾಶ್ಚಾತ್ಯ ವಿಜ್ಞಾನ, ಬ್ರಹ್ಮಚರ್ಯವೇ ಆಸರೆಯಾದ ಧೈಯ ಮತ್ತು ನಮ್ಮ ಆತ್ಮದಲ್ಲಿ ದೃಢವಾದ ಶ್ರದ್ಧೆ ಮತ್ತು ನಂಬಿಕೆ - ಇವು ನಮಗೆ ಬೇಕಾಗಿರುವುದು. ನಮಗೆ ಬೇಕಾದ ಮತ್ತೊಂದೇನೆಂದರೆ ಈಗಿನ ವಿದ್ಯಾಭ್ಯಾಸದ ಪದ್ದತಿಯನ್ನು ತೊಡೆದುಹಾಕುವುದು. ಒಬ್ಬ ಮನುಷ್ಯನಿಗೆ ಯಾರೋ ಕತ್ತೆಯನ್ನು ಚೆನ್ನಾಗಿ ಸದೆಬಡಿದರೆ ಅದು ಕುದುರೆಯಾಗುವುದೆಂದು ಹೇಳಲು ಅವನು ಹಾಗೆಯೇ ಮಾಡಿದನು. ಇದೇ ನಮ್ಮ ಹುಡುಗರಿಗೆ ವಿದ್ಯೆ ಕಲಿಸುವ ಶಿಕ್ಷಣ ಪದ್ಧತಿಯ ಗುರಿಯೂ ಆಗಿದೆ. ಆದ್ದರಿಂದ ಈ ಶಿಕ್ಷಣಪದ್ಧತಿ ಅಳಿಸಿಹೋಗಬೇಕು.</p>

<!-- 349-8/0279-->

<p>ಪ್ರಶ್ನೆ: ನೀವು ಹೀಗೆ ಹೇಳಿದುದರ ಅರ್ಥವೇನು?</p>
<p>ಸ್ವಾಮಿಾಜಿ: ನೋಡು, ಯಾರೂ ಯಾರಿಗೂ ಬೋಧಿಸಲಾರರು. ಉಪಾಧ್ಯಾಯನು ತಾನು ಬೋಧಿಸುತ್ತಿರುವೆನೆಂದು ತಿಳಿದು ಎಲ್ಲವನ್ನೂ ಹಾಳುಮಾಡುವನು. ಅದಕ್ಕೇ ವೇದಾಂತ ಹೇಳುವುದು - ಮನುಷ್ಯನಲ್ಲಿಯೇ ಎಲ್ಲಾ ಜ್ಞಾನವೂ ಇದೆ - ಚಿಕ್ಕ ಹುಡುಗನಲ್ಲಿ ಕೂಡ ಇದು ಇದೆ - ಅದನ್ನು ಜಾಗೃತಗೊಳಿಸುವುದು ಮಾತ್ರ ಆವಶ್ಯಕ. ಇಷ್ಟು ಮಾತ್ರ ಉಪಾಧ್ಯಾಯನ ಕೆಲಸ, ನಮ್ಮ ಹುಡುಗರಿಗೆ ತಮ್ಮ ಕೈ ಕಾಲು ಕಿವಿ ಕಣ್ಣು ಮುಂತಾದುವುಗಳ ಸರಿಯಾದ ಉಪಯೋಗವನ್ನು ಕಲಿಸಿಕೊಡುವುದು ಮಾತ್ರ ನಮ್ಮ ಕೆಲಸ. ಉಳಿದವೆಲ್ಲಾ ಸುಲಭವಾಗುವುದು. ಆದರೆ ಧರ್ಮವೇ ಎಲ್ಲದರ ಮೂಲ. ಧರ್ಮವೇ ಅನ್ನ. ಉಳಿದುವೆಲ್ಲಾ ವ್ಯಂಜನದಂತೆ. ಕೇವಲ ಪಲ್ಯವನ್ನೇ ತಿನ್ನುತ್ತಿದ್ದರೆ ಅಜೀರ್ಣವಾಗುವುದು. ಬರೇ ಅನ್ನವನ್ನೇ ತಿಂದರೂ ಅಜೀರ್ಣವಾಗುವುದು. ನಮ್ಮ ಉಪಾಧ್ಯಾಯರುಗಳು ನಮ್ಮ ಹುಡುಗರನ್ನು ಗಿಳಿಗಳನ್ನಾಗಿ ಮಾಡುತ್ತಿದ್ದಾರೆ. ಅನೇಕ ವಿಷಯಗಳನ್ನು ಕಂಠಪಾಠ ಮಾಡುವಂತೆ ಮಾಡಿ ಅವರ ಮಿದುಳನ್ನು ನಾಶ ಗೊಳಿಸುತ್ತಿದ್ದಾರೆ. ಒಂದು ದೃಷ್ಟಿಯಿಂದ ನೋಡಿದರೆ, ಈ ವಿಶ್ವವಿದ್ಯಾನಿಲಯದ ಪದ್ದತಿಯ ಸುಧಾರಣೆಯಾಗಬೇಕೆಂದು ಸಲಹೆ ಮಾಡಿದ ವೈಸರಾಯರಿಗೆ ಕೃತಜ್ಞರಾಗಿರಬೇಕು. ಏಕೆಂದರೆ ಇದರಿಂದ ಉಚ್ಚ ಶಿಕ್ಷಣ ಪದ್ಧತಿಯು ಕಾರ್ಯತಃ ತೆಗೆದುಹಾಕಲ್ಪಟ್ಟಂತೆಯೆ - ದೇಶಕ್ಕೆ ಇದರಿಂದ ಕೊಂಚ ಉಸಿರಾಡಲವಕಾಶ ಸಿಕ್ಕಿ ನೆಮ್ಮದಿಯಾಗುವುದು. ಅಯ್ಯೋ ದೇವರೆ! ಈ ಪದವೀಧರ ಪಟ್ಟಕ್ಕಾಗಿ ಎಷ್ಟೊಂದು ರೋಷಾವೇಶ, ಗಲಿಬಿಲಿ ! ಕೊಂಚ ದಿನಗಳಲ್ಲಿಯೇ ಎಲ್ಲಾ ತಣ್ಣಗಾಯಿತು! ಇಷ್ಟೆಲ್ಲಾ ಆದಮೇಲೆ ಅವರು ಏನನ್ನು ಕಲಿಯುವುದು - ನಮ್ಮ ಧರ್ಮ, ನಮ್ಮ ನಡೆನುಡಿಗಳೆಲ್ಲಾ ಕೆಟ್ಟದ್ದು, ಪಾಶ್ಚಾತ್ಯರು ಹೊಂದಿರುವುದೆಲ್ಲಾ ಒಳ್ಳೆಯದು ಎಂಬುದನ್ನು ಕಲಿಯುವರಲ್ಲವೆ ! ಕೊನೆಗೆ ಅವರು ಉಪವಾಸದಿಂದ ಪಾರಾಗಲಾರರು. ಈ ಉಚ್ಚ ಶಿಕ್ಷಣ ಇದ್ದರೆಷ್ಟು ಹೋದರೆಷ್ಟು ? ಜನರು ತಾವು ಕೆಲಸಮಾಡಿ ತಮ್ಮ ಅನ್ನವನ್ನು ಸಂಪಾದಿಸುವಂತಹ ಕೈಗಾರಿಕಾ ಕಲೆಗಳ ಶಿಕ್ಷಣವನ್ನು ಪಡೆದರೆ ಎಷ್ಟೋ ವಾಸಿ, ಕೆಲಸಕ್ಕಾಗಿ ಅಲೆಯುತ್ತಾ ವ್ಯರ್ಥವಾಗಿ ಕಾಲ ಕಳೆಯುವುದು ತಪ್ಪುವುದು.</p>
<p>ಪ್ರಶ್ನೆ: ಹೌದು, ಮಾರ್ವಾಡಿಗಳೂ ಹಾಗೆಯೇ ! ಅವರು ಯಾರಿಂದಲೂ ಕೆಲಸ ಮಾಡಿಸಿಕೊಳ್ಳುವುದಿಲ್ಲ. ಮುಕ್ಕಾಲು ಪಾಲು ಮಂದಿ ಯಾವುದಾದರೊಂದು ವ್ಯಾಪಾರದಲ್ಲಿ ನಿರತರಾಗಿರುವರು.</p>
<p>ಸ್ಯಾಮಾಜಿ: ಎಂತಹ ಹುಚ್ಚು ಮಾತು ! ಅವರು ನಮ್ಮ ದೇಶವನ್ನು ಹಾಳುಮಾಡುವುದರಲ್ಲಿ ರುವರು. ಅವರಿಗೆ ತಮ್ಮ ಹಿತದ ಅರ್ಥ ಕೂಡ ಆಗಿಲ್ಲ. ನೀವು ಎಷ್ಟೋ ವಾಸಿ. ಏಕೆಂದರೆ ಕೈಗಾರಿಕೆಯ ಕಡೆಗೆ ಹೆಚ್ಚು ಗಮನ ಕೊಡುವಿರಿ. ಅವರು ತಮ್ಮ ವ್ಯಾಪಾರಕ್ಕಾಗಿ ಹಾಕುವ ಹಣ ಮತ್ತು ಅವರಿಗೆ ಬರುವ ಅಲ್ಪಬಡ್ಡಿಯ ಹಣವೆಲ್ಲವನ್ನೂ ಕಾರ್ಖಾನೆ ಕೈಗಾರಿಕಾ ಸ್ಥಳಗಳಿಗೆ ಸರಿಯಾಗಿ ಉಪಯೋಗಿಸಿದರೆ ಆ ಯೂರೋಪಿಯನ್ ಜನರು ಆ ಹಣವನ್ನು ಹೊಂದಿ ಆ ವ್ಯಾಪಾರದ ಮುಕ್ಕಾಲು</p>

<!-- 349-8/0280-->
<p>ಭಾಗ ಲಾಭವನ್ನು ಪಡೆದು ತಮ್ಮ ಜೇಬನ್ನು ತುಂಬಿಸಿಕೊಳ್ಳುವಂತೆ ಮಾಡುವುದು ತಪ್ಪಿ ನಮ್ಮ ದೇಶದ ಅಭಿವೃದ್ಧಿಗೆ ಸಹಾಯವಾಗುವುದಲ್ಲದೆ ಅವರಿಗೆ ಅಧಿಕವಾದ ಲಾಭವುಂಟಾಗುವುದು. ಕಾಬೂಲಿಗಳು ಮಾತ್ರ ಕೆಲಸಕ್ಕಾಗಿ ಕೊಂಚವೂ ಗಮನ ಕೊಡುವುದಿಲ್ಲ - ಅವರಲ್ಲಿ ಸ್ವಾತಂತ್ರ್ಯದ ಕೆಚ್ಚು ಅಸ್ಥಿಗತವಾಗಿದೆ. ಅವರಲ್ಲಿ ಯಾರಿಗಾದರೂ ಕೆಲಸಕ್ಕೆ ಸೇರಲು ಹೇಳು, ಮುಂದೇನಾಗುವುದೆಂದು ಗೊತ್ತಾಗುವುದು.</p>
<p>ಪ್ರಶ್ನೆ : ಸರಿ, ಮಹಾರಾಜ್, ಉಚ್ಚ ಶಿಕ್ಷಣವನ್ನು ತೆಗೆದುಹಾಕಿದ ಪಕ್ಷಕ್ಕೆ ಜನರು ಹಿಂದಿನಷ್ಟೇ ಮೂಢರಾಗಿ ಉಳಿಯುವರಲ್ಲವೆ?</p>
<p>ಸ್ವಾಮಿಾಜಿ: ಎಂತಹ ತಿಳಿಗೇಡಿತನ ! ಸಿಂಹವು ನರಿಯಾಗಲು ಸಾಧ್ಯವೆ? ನೀನೇನು ಹೇಳುತ್ತಿರುವೆ? ಅನಾದಿಕಾಲದಿಂದಲೂ ಯಾವ ನಾಡಿನ ಮಕ್ಕಳು ಇಡೀ ಪ್ರಪಂಚಕ್ಕೆ ಜ್ಞಾನವನ್ನು ಕೊಟ್ಟು ಪೋಷಿಸಿದ್ದಾರೊ ಅಂಥವರು, ಲಾರ್ಡ್ ಕರ್ಜನ್ ಉಚ್ಚ ಶಿಕ್ಷಣವನ್ನು ತೆಗೆದುಹಾಕಿದ್ದರಿಂದ ದಡ್ಡರಾಗಲು ಸಾಧ್ಯವೇನು? | ಈ ಪ್ರಶ್ನೆ: ಆದರೆ ಆಂಗ್ಲೋಯರು ನಮ್ಮ ದೇಶಕ್ಕೆ ಬರುವ ಮೊದಲು ನಮ್ಮ ದೇಶ ಹೇಗಿತ್ತು, ಈಗ ಹೇಗಿದೆ ಎಂದು ಯೋಚಿಸಿ, - ಸ್ವಾಮಿಾಜಿ: ಪ್ರೌಢ ವಿದ್ಯಾಭ್ಯಾಸ ಎಂದರೆ ಕೇವಲ ಭೌತಶಾಸ್ತ್ರಗಳ ವ್ಯಾಸಂಗ ಮತ್ತು ನಾವು ನಿತ್ಯ ಬಳಸುವ ವಸ್ತುಗಳನ್ನು ಯಂತ್ರದಿಂದ ತಯಾರಿಸುವುದು ಇಷ್ಟೇ ಏನು? ಜೀವನದ ಸಮಸ್ಯೆಗಳನ್ನು ಬಿಡಿಸುವುದು ಹೇಗೆ ಎಂಬುದನ್ನು ಕಂಡುಹಿಡಿಯುವದು ಪ್ರೌಢ ಶಿಕ್ಷಣದಿಂದಾಗುವ ಉಪಯೋಗ. ಈ ಯೋಚನೆಯೇ ಆಧುನಿಕ ನಾಗರಿಕ ಜಗತ್ತನ್ನು ಗಾಢವಾದ ಆಲೋಚನೆಯಲ್ಲಿ ಮುಳುಗಿಸಿದೆ. ಆದರೆ ನಮ್ಮ ದೇಶೀಯರು ಸಾವಿರಾರು ವರುಷಗಳ ಹಿಂದೆಯೇ ಈ ಸಮಸ್ಯೆಯನ್ನು ಬಗೆಹರಿಸಿದ್ದರು.</p>
<p>ಪ್ರಶ್ನೆ: ಆದರೆ ನಿಮ್ಮ ವೇದಾಂತವೂ ಇನ್ನೇನು ಕಣ್ಮರೆಯಾಗುವುದರಲ್ಲಿತ್ತು.</p>
<p>ಸ್ವಾಮಿಜಿ: ಹಾಗಿದ್ದಿರಬಹುದು. ಕಾಲದ ಬಹಿಃಪ್ರವಾಹದಲ್ಲಿ ವೇದಾಂತ ಜ್ಯೋತಿ ಆಗಾಗ್ಗೆ ಆರಿಹೋಗುವುದರಲ್ಲಿದೆ ಎಂಬಂತೆ ತೋರುವುದು. ಹೀಗೆ ಆದಾಗ ಭಗವಂತನೇ ಮಾನವ ಶರೀರದಲ್ಲಿ ಅವತಾರ ಮಾಡಬೇಕಾಗುವುದು. ಅವನು ಧರ್ಮಕ್ಕೆ ಎಷ್ಟರಮಟ್ಟಿಗೆ ಜೀವವನ್ನು, ಶಕ್ತಿಯನ್ನು ತುಂಬುವನೆಂದರೆ, ಅದು ಪುನಃ ಕೊಂಚಕಾಲದಲ್ಲಿಯೇ ತಡೆಯಲಸಾಧ್ಯವಾದ ಚೈತನ್ಯದಿಂದ ಕೂಡಿ ಪ್ರವಹಿಸುವುದು. ಆ ಜೀವಕಳೆ ಮತ್ತು ಸತ್ಯ ಪುನಃ ಅದಕ್ಕೆ ಬರುವುವು.</p>
<p>ಪ್ರಶ್ನೆ : ಮಹಾರಾಜ್, ಭರತಖಂಡವು ಉಳಿದ ಜಗತ್ತಿಗೆಲ್ಲಾ ಉದಾರವಾಗಿ ಜ್ಞಾನದಾನ ಮಾಡಿರುವುದಕ್ಕೆ ಯಾವ ಆಧಾರವಿದೆ? * ಸ್ವಾಮಿಾಜಿ: ಇತಿಹಾಸವೇ ಇದಕ್ಕೆ ಸಾಕ್ಷಿ. ಪ್ರಪಂಚದಲ್ಲಿರುವ ಎಲ್ಲಾ ಆತ್ರೋನ್ನತಿಯ ಭಾವನೆಗಳಿಗೂ, ಎಲ್ಲಾ ಬಗೆಯ ಜ್ಞಾನದ ಶಾಖೆಗಳಿಗೂ ಭರತಖಂಡವೇ ಮೂಲವೆಂದು ಸೂಕ್ತ ಅಧ್ಯಯನದಿಂದ ತಿಳಿದುಬಂದಿದೆ.</p>

<!-- 349-8/0281-->

<p>ಉತ್ಸಾಹದಿಂದ ಪ್ರಜ್ವಲಿಸುತ್ತಾ ಸ್ವಾಮಿಜಿಯವರು ಈ ವಿಚಾರವಾಗಿ ದೀರ್ಘವಾಗಿ ಮಾತನಾಡಿದರು. ಅವರ ಆರೋಗ್ಯ ಆಗ ತುಂಬಾ ಕೆಟ್ಟಿತ್ತು. ಅಲ್ಲದೆ ಬೇಸಿಗೆಯ ತೀವ್ರತೆಯಿಂದ ಅವರಿಗೆ ತುಂಬಾ ಬಾಯಾರಿಕೆಯಾಗಿ ನೀರನ್ನು ಆಗಾಗ್ಗೆ ಕುಡಿಯುತ್ತಿದ್ದರು. ಕಡೆಗೆ ಅವರು 'ಪ್ರಿಯ ಸಿಂಗ್, ದಯವಿಟ್ಟು ಐಸ್ ಹಾಕಿದ ನೀರನ್ನು ತೆಗೆದುಕೊಂಡು ಬಾ, ಎಲ್ಲವನ್ನೂ ನಿನಗೆ ವಿಶದವಾಗಿ ತಿಳಿಸುವೆ” ಎಂದರು. ಶೀತಲವಾದ ನೀರನ್ನು ಕುಡಿದಾದ ಮೇಲೆ ಪುನಃ ಪ್ರಾರಂಭಿಸಿದರು.</p>
<p>ಸ್ವಾಮಿಾಜಿ: ನಮ್ಮದೇ ಆಗಿರುವ ಅನೇಕ ಬಗೆಯ ಜ್ಞಾನದ ಶಾಖೆಗಳನ್ನೆ ಪರದೇಶೀಯರ ಹತೋಟಿಯಿಂದ ವಿಮುಕ್ತರಾಗಿ ಕಲಿಯಬೇಕು. ಜೊತೆಗೆ ಆಂಗ್ಲ ಭಾಷೆ ಮತ್ತು ಪಾಶ್ಚಾತ್ಯ ವಿಜ್ಞಾನವನ್ನೂ ಕಲಿಯಬೇಕು. ಇದೇ ನಮಗೆ ಈಗ ಬೇಕಾಗಿರುವುದು. ನಮಗೆ ಕೈಗಾರಿಕಾ ಶಿಕ್ಷಣ ಆವಶ್ಯಕ ಮತ್ತು ಯಾವುದರಿಂದ ಕೈಗಾರಿಕೆಗಳ ಬೆಳವಣಿಗೆಯಾಗುವುದೋ ಯಾವುದರಿಂದ ಜನರು ಉದ್ಯೋಗವನ್ನು ಹುಡುಕಿಕೊಂಡು ಅಲೆಯುವುದರ ಬದಲು ತಮಗೆ ಸಾಕಾಗುವಷ್ಟನು ಮತು ಕಷ್ಟಕಾಲಕ್ಕೆ ಕೊಂಚ ಉಳಿಸುವಷ್ಟನ್ನು ಸಂಪಾದಿಸಬಹುದೊ ಅಂತಹ ಶಿಕ್ಷಣ ಆವಶ್ಯಕ.</p>
<p>ಪ್ರಶ್ನೆ : ಅಂದು ತಾವು ಸಂಸ್ಕೃತ ಶಾಲೆಯ ವಿಚಾರವಾಗಿ ಏನನ್ನು ಹೇಳತೊಡಗಿದ್ದೀರಿ? ಸ್ವಾಮಾಜಿ: ನೀನು ಉಪನಿಷತ್ತಿನ ಕಥೆಗಳನ್ನು ಓದಿಲ್ಲವೆ? ನಾನು ಸತ್ಯಕಾಮನ ವಿಚಾರವಾಗಿ ಹೇಳುವೆ. ಅವನು ತನ್ನ ಗುರುವಿನ ಬಳಿಗೆ ಬ್ರಹ್ಮಚಾರಿಯ ಜೀವನ ನಡೆಸಲು ಹೋದನು. ಗುರು ಅವನ ವಶಕ್ಕೆ ಕೆಲವು ಹಸುಗಳನ್ನು ಕೊಟ್ಟು ಅವನನ್ನು ಅವುಗಳೊಡನೆ ಕಾಡಿಗೆ ಕಳುಹಿಸಿದನು. ಅನೇಕ ತಿಂಗಳು ಕಳೆದವು. ಸತ್ಯಕಾಮ ಹಸುಗಳ ಸಂಖ್ಯೆ ಇಮ್ಮಡಿಯಾದುದನ್ನು ನೋಡಿ ಗುರುವಿನ ಬಳಿಗೆ ಹಿಂತಿರುಗಬೇಕೆಂದು ಯೋಚಿಸಿದನು. ದಾರಿಯಲ್ಲಿ ಹೋರಿಗಳಲ್ಲೊಂದು, ಅಗ್ನಿ ಮತ್ತು ಕೆಲವು ಇತರ ಪ್ರಾಣಿಗಳು ಅವನಿಗೆ ಪರಬ್ರಹ್ಮನ ವಿಚಾರವಾಗಿ ಕೆಲವು ಸಲಹೆಗಳನ್ನು ಕೊಟ್ಟುವು. ಶಿಷ್ಯ ಹಿಂತಿರುಗಿದಾಗ ಗುರು ಶಿಷ್ಯನ ಮುಖವನ್ನು ಒಮ್ಮೆ ನೋಡಿದ ಕ್ಷಣವೇ ಶಿಷ್ಯನಿಗೆ ಪರಬ್ರಹ್ಮನ ಜ್ಞಾನದ ಅರಿವಾಗಿದೆ ಎಂದು ತಿಳಿಯಿತು. ನಿಜವಾದ ವಿದ್ಯಾಭ್ಯಾಸವನ್ನು ಪ್ರಕೃತಿಯೊಡನೆ ಬೆರೆತು ಜೀವಿಸುವುದರಿಂದ ಪಡೆಯಬಹುದು ಎಂಬ ನೀತಿಯನ್ನು ಈ ಕಥೆಯು ಬೋಧಿಸುತ್ತದೆ.</p>
<p>ಈ ರೀತಿಯಾಗಿ ಜ್ಞಾನವನ್ನು ಪಡೆಯಬೇಕು. ಹಾಗಲ್ಲದೆ ಒಬ್ಬ ಪಂಡಿತನ ಶಾಲೆಯಲ್ಲಿ ಶಿಕ್ಷಣ ಪಡೆಯುತ್ತಾ ನೀನು ನಿನ್ನ ಇಡೀ ಜೀವನವನ್ನು ಕಳೆದರೂ ಒಬ್ಬ ಮಾನವ ಕಪಿಯಂತಾಗುವೆ. ಯಾರ ಶೀಲವು ಅಗ್ನಿಯಂತೆ ಉಜ್ವಲವಾಗಿದೆಯೋ ಅಂತಹವರೊಡನೆ ಬಾಲ್ಯದಿಂದಲೂ ಜೀವಿಸಬೇಕು. ಮಹತ್ವಪೂರ್ಣವಾದ ಉಪದೇಶದ ಜೀವಂತ ದೃಷ್ಟಾಂತವು ಯಾವಾಗಲೂ ನಮ್ಮ ಮುಂದಿರಬೇಕು. ಸುಳ್ಳು ಹೇಳುವುದು ಪಾಪಕರ ಎಂದು ಸುಮ್ಮನೆ ಓದಿದರೆ ಏನೂ ಪ್ರಯೋಜನವಿಲ್ಲ. ಪ್ರತಿಯೊಬ್ಬ ಹುಡುಗನೂ ಅಖಂಡ ಬ್ರಹ್ಮಚರ್ಯ ಸಾಧನೆಯ ಶಿಕ್ಷಣ ಹೊಂದಬೇಕು. ನಂತರವೇ</p>

<!-- 349-8/0282-->
<p>ನಂಬಿಕೆ ಮತ್ತು ಶ್ರದ್ದೆ ಬರುವುದು. ಇಲ್ಲದಿದ್ದರೆ ಯಾರು ನಂಬಿಕೆ ಮತ್ತು ಶ್ರದ್ದೆಯನ್ನು ಹೊಂದಿಲ ವೊ ಅವರು ಸುಳ್ಳನು ಹೇಳದೆ ಇರುತಾ ರೇನು? ನಮ್ಮ ದೇಶದಲ್ಲಿ ಜಾ ನ ವಿನಿಯೋಗ ಯಾವಾಗಲೂ ತ್ಯಾಗಜೀವಿಗಳ ಮೂಲಕ ಆಗಿದೆ. ಆಮೇಲೆ ಬಂದ ಪಂಡಿತರು ಜ್ಞಾನವನ್ನೆಲ್ಲಾ ತಾವೇ ಸ್ವಾಧೀನಪಡಿಸಿಕೊಂಡು ಅವು ಕೇವಲ ಶಾಲೆಯಲ್ಲಿ ಮಾತ್ರ ಕೊನೆಗಾಣುವಂತೆ ಮಾಡಿ ದೇಶವನ್ನು ನಾಶದ ಸ್ಥಿತಿಗೆ ತಂದಿರುವರು. ಎಲ್ಲಿಯವರೆಗೆ ತ್ಯಾಗಿಗಳು ಜ್ಞಾನಪ್ರಸಾರ ಮಾಡುತ್ತಿದ್ದರೋ ಅಲ್ಲಿಯವರೆಗೂ ಭರತಖಂಡ ಎಲ್ಲಾ ಬಗೆಯ ಒಳ್ಳೆಯ ಭರವಸೆಗಳನ್ನೂ ಹೊಂದಿತ್ತು.</p>
<p>ಪ್ರಶ್ನೆ: ಮಹಾರಾಜ್, ನೀವು ಹೇಳಿದುದರ ಅರ್ಥವೇನು? ಇತರ ದೇಶಗಳಲ್ಲಿ ಸಂನ್ಯಾಸಿಗಳೇ ಇಲ್ಲ. ಆದರೆ ನೋಡಿ, ಅವರ ವಿದ್ಯಾಶಕ್ತಿಯಿಂದ ಭರತಖಂಡ ಅವರ ಪಾದದೆಡೆ ಬಿದ್ದಿದೆ.</p>
<p>ಸ್ವಾಮಾಜಿ: ಹುಚ್ಚುಹುಚ್ಚಾಗಿ ಮಾತನಾಡಬೇಡ, ಸ್ನೇಹಿತನೆ, ನಾನು ಹೇಳುವುದನ್ನು ಕೇಳು. ತನ್ನ ಮಕ್ಕಳಿಗೆ ಜ್ಞಾನಪ್ರಸಾರಮಾಡುವ ಕಾರ ತ್ಯಾಗಿಗಳ ಹೆಗಲ ಮೇಲೆ ಪುನಃ ಬೀಳುವವರೆಗೂ ಭರತಖಂಡ ಇತರರ ಪಾದುಕೆಗಳನ್ನು ತನ್ನ ತಲೆಯ ಮೇಲೆ ಹೊರ ಬೇಕಾಗುವುದು. ಒಬ್ಬ ಅವಿದ್ಯಾವಂತನಾದ ಆದರೆ ತ್ಯಾಗಿಯಾದ ಹುಡುಗ ನಿಮ್ಮ ದೊಡ್ಡ ದೊಡ್ಡ ವಯಸ್ಸಾದ ಪಂಡಿತರ ತಲೆಯನ್ನೆಲ್ಲಾ ತಿರುಗಿಸಿಬಿಟ್ಟಿದ್ದನ್ನು ನೀನು ತಿಳಿದಿಲ್ಲವೆ ? ದಕ್ಷಿಣೇಶ್ವರದಲ್ಲಿ ಒಮ್ಮೆ ವಿಷ್ಣು ದೇವಾಲಯದ ಅರ್ಚಕನಾಗಿದ್ದ ಬ್ರಾಹ್ಮಣನು ವಿಗ್ರಹದ ಕಾಲೊಂದನ್ನು ಮುರಿದುಬಿಟ್ಟನು. ಪಂಡಿತರ ಅಭಿಪ್ರಾಯಗಳನ್ನು ಕೇಳಲು ಸಭೆಯನ್ನು ಸೇರಿಸಲಾಗಿತ್ತು. ಅವರು ಹಳೆಯ ಗ್ರಂಥ ಮತ್ತು ಓಲೆಗರಿಯ ಪುಸ್ತಕಗಳನ್ನೆಲ್ಲಾ ತಿರುವಿಹಾಕಿ ಶಾಸ್ತ್ರ ಪ್ರಕಾರ ಭಿನ್ನವಾದ ವಿಗ್ರಹವು ಪೂಜಾರ್ಹವಲ್ಲವೆಂದು ನಿರ್ಧರಿಸಿ ಹೊಸ ವಿಗ್ರಹ ಪ್ರತಿಷ್ಠಾಪನೆಯಾಗಬೇಕೆಂದು ಹೇಳಿದರು. ಪರಿಣಾಮವಾಗಿ ದೊಡ್ಡ ಕೋಲಾಹಲವೆದ್ದಿತು. ಕಡೆಗೆ ಶ್ರೀರಾಮಕೃಷ್ಣರನ್ನು ಕರೆಸಿದರು. ಅವರು ಎಲ್ಲವನ್ನೂ ಕೇಳಿ ನಂತರ 'ಗಂಡ ಹೆಳವನಾದನೆಂದು ಹೆಂಡತಿಯಾದವಳು ಅವನನ್ನು ತ್ಯಜಿಸುವಳೇನು?' ಎಂದು ಕೇಳಿದರು. ಮುಂದೇನಾಯಿತು? ಪಂಡಿತರೆಲ್ಲಾ ಸ್ತಂಭೀಭೂತರಾದರು. ಅವರ ಶಾಸ್ತ್ರದ ಭಾಷ್ಯ ಟೀಕೆಗಳು ಎಲ್ಲ ಈ ಒಂದು ಸರಳವಾದ ಮಾತಿನ ಮುಂದೆ ನಿಲ್ಲಲಾರದೆ ಹೋದವು. ನಿನ್ನ ಮಾತು ನಿಜವಾಗಿದ್ದರೆ ಶ್ರೀರಾಮಕೃಷ್ಣರು ಭೂಮಿಗೇಕೆ ಬರಬೇಕಿತ್ತು ? ಕೇವಲ ಪುಸ್ತಕ ಪಾಂಡಿತ್ಯಕ್ಕೆ ಅವರೇಕೆ ಪ್ರೋತ್ಸಾಹ ಕೊಡಲಿಲ್ಲ? ಅವರು ತಮ್ಮೊಡನೆ ತಂದ ಹೊಸ ಜೀವ ಚೈತನ್ಯವನ್ನು, ಪಾಂಡಿತ್ಯಕ್ಷೇತ್ರಕ್ಕೆ ತುಂಬಬೇಕು. ನಂತರವೇ ನಿಜವಾದ ಕೆಲಸ ಮಾಡಬಹುದು. ಈ ಪ್ರಶ್ನೆ: ಆದರೆ ಅದನ್ನು ಮಾಡುವುದಕ್ಕಿಂತ ಹೇಳುವುದು ಸುಲಭ.</p>
<p>ಸ್ವಾಮಿಾಜಿ: ಅದು ಸುಲಭವಾಗಿದ್ದರೆ ಶ್ರೀರಾಮಕೃಷ್ಣರು ಬರುವ ಆವಶ್ಯಕತೆಯೇನಿತ್ತು? ಪ್ರತಿಯೊಂದು ಪಟ್ಟಣದಲ್ಲಿಯೂ ಹಳ್ಳಿಯಲ್ಲಿಯೂ ಮಠವನ್ನು ಸ್ಥಾಪಿಸುವುದೇ ನೀವೀಗ ಮಾಡಬೇಕಾದ ಕೆಲಸ. ನೀನು ಅದನ್ನು ಮಾಡಬಲ್ಲೆಯಾ?</p>

<!-- 349-8/0283-->

<p>ಕಡೆಯಪಕ್ಷ ಕೊಂಚವನ್ನಾದರೂ ಮಾಡು. ಕಲ್ಕತ್ತೆಯ ಮಧ್ಯಭಾಗದಲ್ಲಿ ದೊಡ್ಡ ಮಠವನ್ನು ಪ್ರಾರಂಭಿಸು. ಒಬ್ಬ ವಿದ್ಯಾವಂತನಾದ ಸಾಧು ಅದರ ಮೇಲ್ವಿಚಾರಕನಾಗಲಿ. ಅವನ ಕೈಕೆಳಗೆ ಪ್ರಾಯೋಗಿಕ ವಿಜ್ಞಾನ, ಕಲೆ ಮುಂತಾದುವುಗಳನ್ನು ಬೋಧಿಸಲು ಶಾಖೆಗಳಿರಲಿ, ಪ್ರತಿಯೊಂದು ಶಾಖೆಗೂ ಒಬ್ಬ ಪ್ರತ್ಯೇಕ ಸಂನ್ಯಾಸಿ ಅದರ ನಿರ್ವಾಹಕನಾಗಿರಲಿ.</p>
<p>ಪ್ರಶ್ನೆ: ನಿಮಗೆ ಅಂತಹ ಸಾಧುಗಳಲ್ಲಿ ಸಿಗುವರು?</p>
<p>ಸ್ವಾಮಿಾಜಿ: ನಾವು ಅವರನ್ನು ಸಿದ್ಧಪಡಿಸಬೇಕು, ಸೃಷ್ಟಿಮಾಡಬೇಕು. ಆದ್ದರಿಂದಲೇ ಪ್ರಜ್ವಲಿಸುವ ದೇಶಭಕ್ತಿ ಮತ್ತು ತ್ಯಾಗದಿಂದ ಕೂಡಿದ ಯುವಕರು ಬೇಕಾಗಿದೆ ಎಂದು ನಾನು ಯಾವಾಗಲೂ ಹೇಳುವುದು. ಯಾರು ತ್ಯಾಗಿಗಳಷ್ಟು ಶೀಘ್ರವಾಗಿ ಪೂರ್ಣವಾಗಿ ಒಂದು ವಿಷಯವನ್ನು ತಿಳಿಯಬಲ್ಲರು?</p>
<p>- ಕೊಂಚ ಹೊತ್ತು ಮೌನವಾಗಿದ್ದು ಸ್ವಾಮಿಾಜಿ ''ಸಿಂಗ್‌ಜಿ, ನಮ್ಮ ದೇಶಕ್ಕೆ ಮಾಡಬೇಕಾದ ಕೆಲಸಗಳು ಹೇರಳವಾಗಿವೆ. ನಿಮ್ಮಂತಹ ಸಾವಿರಾರು ಮಂದಿ ಬೇಕಾಗಿದ್ದಾರೆ. ಕೇವಲ ಮಾತಿನಿಂದೇನು ಪ್ರಯೋಜನ? ದೇಶ ಎಂತಹ ಶೋಚನೀಯಾವಸ್ಥೆಗಿಳಿದಿದೆ ಎಂಬುದನ್ನು ನೋಡು, ಈಗ ಏನನ್ನಾದರೂ ಮಾಡು ! ನಮ್ಮ ಚಿಕ್ಕ ಹುಡುಗರಿಗೆ ಯೋಗ್ಯವಾಗಿರುವ ಒಂದು ಪುಸ್ತಕ ಕೂಡ ಈಗ ನಮ್ಮಲ್ಲಿಲ್ಲ.” - ಪ್ರಶ್ನೆ: ಚಿಕ್ಕ ಹುಡುಗರಿಗೆ ಈಶ್ವರಚಂದ್ರ ವಿದ್ಯಾಸಾಗರರ ಹಲವಾರು ಪುಸ್ತಕಗಳಿವೆಯಲ್ಲ?</p>
<p>ನಾನು ಅದನ್ನು ಹೇಳಿದ ಕೂಡಲೇ ಸ್ವಾಮಿಾಜಿ ಗಹಗಹಿಸಿ ನಕ್ಕು “ಹೌದು, ಅಲ್ಲಿ ನೀನು ಈಶ್ವರ ನಿರಾಕಾರ ಚೈತನ್ಯಸ್ವರೂಪನು - ಸುಬಲನು ತುಂಬಾ ಒಳ್ಳೆಯ ಬುದ್ದಿವಂತನಾದ ಹುಡುಗ, ಮುಂತಾಗಿ ಓದುವೆ. ಅದರಿಂದೇನೂ ಪ್ರಯೋಜನವಿಲ್ಲ. ರಾಮಾಯಣ ಮಹಾಭಾರತ ಉಪನಿಷತ್ತು ಮುಂತಾದವುಗಳಿಂದ ಚಿಕ್ಕ ಕಥೆಗಳನ್ನು ಆರಿಸಿ ಬಂಗಾಳಿ ಮತ್ತು ಇಂಗ್ಲೀಷಿನಲ್ಲಿ ಸಣ್ಣ ಪುಸ್ತಕಗಳನ್ನು ಮಾಡಬೇಕು. ಅದರಲ್ಲಿ ಸರಳವಾದ ಸುಲಭ ಶೈಲಿ ಇರಬೇಕು. ಇವುಗಳನ್ನು ನಮ್ಮ ಚಿಕ್ಕ ಹುಡುಗರಿಗೆ ಓದಲು ಕೊಡಬೇಕು.''</p>
<p>ಅಷ್ಟು ಹೊತ್ತಿಗೆ ಹನ್ನೊಂದು ಗಂಟೆಯ ವೇಳೆಯಾಗಿತ್ತು. ಆಕಾಶವು ಇದ್ದಕ್ಕಿದ್ದಂತೆಯೇ ಮೇಘದಿಂದಾವೃತವಾಗಿ ತಂಗಾಳಿ ಬೀಸತೊಡಗಿತು. ಸ್ವಾಮಿಾಜಿಗೆ ಮಳೆಯ ಸೂಚನೆಯನ್ನು ನೋಡಿ ತುಂಬಾ ಆನಂದವಾಯಿತು. ಅವರು ಎದ್ದು ನಿಂತು “ಸಿಂಗ್ಜಿ, ಗಂಗಾತೀರದಲ್ಲಿ ನಾವೆಲ್ಲಾ ಸುತ್ತಾಡಿಕೊಂಡು ಬರುವ, ನಡೆ'' ಎಂದರು. ನಾವು ಹಾಗೇ ಮಾಡಿದೆವು. ಕಾಳಿದಾಸನ ಮೇಘದೂತದ ಅನೇಕ ಶ್ಲೋಕಗಳನ್ನು ಅವರು ಹಾಡಿದರು. ಆದರೆ ಮೊದಲಿನಿಂದ ಕೊನೆಯವರೆಗೂ ಅವರ ಮನಸ್ಸಿನಲ್ಲಿ ಪ್ರವಹಿಸುತ್ತಿದ್ದ ಒಂದು ಆಲೋಚನೆಯ ಅಂತಃಪ್ರವಾಹವೆಂದರೆ ಭರತಖಂಡದ ಕಲ್ಯಾಣ. ಅವರು ಇಲ್ಲಿ</p>

<!-- 349-8/0284-->
<p>ನೋಡು ಸಿಂಗ್‌ಜಿ, ನೀನು ಒಂದು ಕೆಲಸವನ್ನು ಮಾಡಬಲ್ಲೆಯಾ ! ನಮ್ಮ ಹುಡುಗರು ಮದುವೆ ಮಾಡಿಕೊಳ್ಳುವುದನ್ನು ಕೊಂಚ ಕಾಲದವರೆಗೆ ನಿಲ್ಲಿಸಬಲ್ಲೆಯಾ?'' ಎಂದರು.</p>
<p>ನಾನು ಹೇಳಿದೆ : ಸರಿ ಮಹಾರಾಜ್, ಬಾಬುಗಳಂತಹವರೆ ಅದಕ್ಕೆ ವಿರೋಧವಾಗಿ ಮದುವೆಯನ್ನು ಆದಷ್ಟು ಸುಲಭವಾಗಿ ಮಾಡಲು ಅನೇಕ ರೀತಿ ಪ್ರಯತ್ನಿಸುತ್ತಿದ್ದಾರೆ - ಎಂದ ಮೇಲೆ ನಾವು ಮಾಡಲು ಹೇಗೆ ಸಾಧ್ಯ?</p>
<p>ಸ್ವಾಮಿಜಿ : ಆ ವಿಚಾರವಾಗಿ ನಿನ್ನ ತಲೆಯನ್ನು ಕೆಡಿಸಿಕೊಳ್ಳಬೇಡ. ಕಾಲಪ್ರವಾಹವನ್ನು ತಡೆಯಬಲ್ಲವರಾರು? ಈ ಬಗೆಯ ಚಳುವಳಿಗಳೆಲ್ಲಾ ಕೊನೆಗೆ ತಣ್ಣಗಾಗುವುವು ಅಷ್ಟೆ. ಮದುವೆಗಳು ದುಬಾರಿಯಾದಷ್ಟೂ ದೇಶಕ್ಕೆ ಒಳ್ಳೆಯದಾಗುವುದು. ಪರೀಕ್ಷೆಯನ್ನು ಎಷ್ಟು ಅವಸರದಲ್ಲಿ ಮುಗಿಸಿ ತಕ್ಷಣ ಮದುವೆ ಮಾಡಿಕೊಳ್ಳುವರು ! ಯಾರೂ ಅವಿವಾಹಿತರು ಉಳಿಯುವುದೇ ಇಲ್ಲವೇನೋ ಎನ್ನಿಸುವುದು. ಪುನಃ ಮುಂದಿನ ವರುಷ ಅದೇ ಸ್ಥಿತಿ!</p>
<p>" ಸ್ವಲ್ಪ ಹೊತ್ತು ಸುಮ್ಮನೆ ಇದ್ದು ಪುನಃ ಸ್ವಾಮಿಾಜಿ, ನನಗೆ ಕೆಲವು ಮಂದಿ ಅವಿವಾಹಿತ ಪದವೀಧರರು ಸಿಕ್ಕಿದರೆ ನಾನು ಅವರನ್ನು ಜಪಾನಿಗೆ ಕಳುಹಿಸಿ ಅವರು ಅಲ್ಲಿಯ ಕೈಗಾರಿಕಾ ಶಿಕ್ಷಣ ಪಡೆಯುವಂತೆ ವ್ಯವಸ್ಥೆ ಮಾಡುವೆ. ಅವರು ಹಿಂತಿರುಗಿ ಬಂದಾಗ ಭರತಖಂಡದ ಉನ್ನತಿಗಾಗಿ ಅವರು ತಮ್ಮ ಜ್ಞಾನವನ್ನೆಲ್ಲಾ ಉಪಯೋಗಿಸಬಹುದು. ಹೀಗೆ ಮಾಡಿದರೆ ಎಂತಹ ಹಿತವಾಗುವುದು !</p>
<p>ಪ್ರಶ್ನೆ: ಏಕೆ ಮಹಾರಾಜ್, ನಾವು ಇಂಗ್ಲೆಂಡಿಗೆ ಹೋಗುವುದಕ್ಕಿಂತ ಜಪಾನಿಗೆ ಹೋಗುವುದೊಳ್ಳೆಯದೇ?</p>
<p>ಸ್ವಾಮಾಜಿ: ಖಂಡಿತವಾಗಿ! ನನ್ನ ಅಭಿಪ್ರಾಯದಲ್ಲಿ ನಮ್ಮ ದೇಶದ ಎಲ್ಲಾ ಶ್ರೀಮಂತರೂ ಬುದ್ದಿವಂತರೂ ಒಮ್ಮೆ ಜಪಾನಿಗೆ ಹೋಗಿಬಂದರೆ ಅವರೆಲ್ಲರ ಕಣ್ಣುಗಳೂ ತೆರೆಯುವುವು.</p>
<p>ಪ್ರಶ್ನೆ: ಹೇಗೆ?</p>
<p>ಸ್ವಾಮಿಜಿ: ಜಪಾನೀಯರು ಜ್ಞಾನವನ್ನು ಜೀರ್ಣಿಸಿಕೊಂಡಿರುವುದನ್ನು ನೋಡುತ್ತೇವೆ. ನಮ್ಮಲ್ಲಿರುವಂತೆ ಅದರ ಅಜೀರ್ಣತೆಯನ್ನಲ್ಲ. ಅವರು ಐರೋಪ್ಯರಿಂದ ಎಲ್ಲವನ್ನೂ ತೆಗೆದುಕೊಂಡಿದ್ದಾರೆ. ಆದರೆ ಅದೇ ಕಾಲದಲ್ಲಿ ಜಪಾನೀಯರಾಗಿಯೇ ಉಳಿದಿದ್ದಾರೆ, ಐರೋಪ್ಯರಾಗಿಲ್ಲ. ನಮ್ಮ ದೇಶದಲ್ಲಾದರೂ, ಪಾಶ್ಚಾತ್ಯನಾಗಿಬಿಡಬೇಕೆಂಬ ತೀವ್ರ ಹುಚ್ಚು ಪ್ಲೇಗಿನಂತೆ ನಮ್ಮನ್ನು ಹಿಡಿದುಕೊಂಡಿದೆ.</p>
<p>ನಾನು: ಮಹಾರಾಜ್ - ನಾನು ಕೇವಲ ಜಪಾನರ ತೈಲಚಿತ್ರಗಳನ್ನು ನೋಡಿರುವೆ. ಅವರ ಕಲೆಗೆ ಬೆರಗಾಗದೆ ಇರುವವರಾರೂ ಇಲ್ಲ. ಅದನ್ನು ನೋಡಿದಾಗ ತಕ್ಷಣ ಅವರದೇ ಆದದ್ದೇನೋ ಅಲ್ಲಿದೆ ಎಂದೆನ್ನಿಸುವುದು.</p>

<!-- 349-8/0285-->

<p>ಸ್ವಾಮಿಾಜಿ: ನಿಜ ನಿಜ. ಅವರ ಕಲೆಯಿಂದಲೇ ಅವರು ಅಷ್ಟೊಂದು ದೊಡ್ಡ ಜನಾಂಗವಾಗಿರುವುದು. ಅವರೂ ನಮ್ಮಂತೆಯೇ ಏಷಿಯಾಖಂಡದವರು ಎಂಬುದು ನಿನಗೆ ಗೊತ್ತಿಲ್ಲವೆ? ನಾವು ಬಹುಮಟ್ಟಿಗೆ ಎಲ್ಲವನ್ನೂ ಕಳೆದುಕೊಂಡಿದ್ದರೂ ಇನ್ನೂ ನಮ್ಮಲ್ಲಿ ಏನುಳಿದಿದೆಯೊ ಅದು ಕೂಡ ಅದ್ಭುತವಾದುದು. ಏಷ್ಯಾಖಂಡದವನ ಜೀವಾತ್ಮವು ಕಲೆಯೊಡನೆ ಹೆಣೆದುಕೊಂಡಿದೆ. ಯಾವ ವಸ್ತುವಿನಲ್ಲಿ ಕಲಾ ಕೌಶಲವಿಲ್ಲವೋ ಅಂತಹ ವಸ್ತುವನ್ನು ಏಷ್ಯಾದವನೆಂದಿಗೂ ಉಪಯೋಗಿಸುವುದೇ ಇಲ್ಲ. ನಮಗೆ ಕಲೆ ಧರ್ಮದ ಒಂದು ಅಂಗವಾಗಿದೆಯೆಂಬುದನ್ನು ನೀನು ತಿಳಿಯೆಯಾ ? ಶುಭಕಾರಗಳಾಗುವ ಸಂದರ್ಭಗಳಲ್ಲಿ ನೆಲ ಮತ್ತು ಗೋಡೆಗಳನ್ನು ಅಕ್ಕಿಹಿಟ್ಟನ್ನು ನಾದಿ ಅದರಿಂದ ಚಿತ್ರಗಳನ್ನು ಬರೆದು ಸಿಂಗರಿಸುವ ಸ್ತ್ರೀಯನ್ನು ನಾವು ಎಷ್ಟು ಶ್ಲಾಘಿಸುತ್ತೇವೆ? ಶ್ರೀರಾಮಕೃಷ್ಣರೆ ಎಂತಹ ದೊಡ್ಡ ಶಿಲ್ಪಿಗಳು !</p>
<p>ಪ್ರಶ್ನೆ: ಆಂಗ್ಲೆಯ ಕಲೆ ಕೂಡ ಚೆನ್ನಾಗಿದೆ. ಅಲ್ಲವೆ?</p>
<p>ಸ್ವಾಮಾಜಿ: ನೀನೆಂತಹ ಹುಚ್ಚ ! ಆದರೆ ಈ ರೀತಿಯ ಅಭಿಪ್ರಾಯವೇ ನಮ್ಮಲ್ಲಿ ಎಲ್ಲೆಲ್ಲಿಯೂ ಕಂಡುಬರುವಾಗ ನಿನ್ನನ್ನು ದೂರಿ ಏನು ಪ್ರಯೋಜನ? ಅಯ್ಯೋ! ದೇಶವು ಎಂತಹ ಅವಸ್ಥೆಗಿಳಿದಿದೆ ! ಜನರು ತಮ್ಮಲ್ಲಿರುವ ಚಿನ್ನವನ್ನೇ ಹಿತ್ತಾಳೆಯಂತೆ ನೋಡುವರು. ಪರದೇಶಿಯರ ಹಿತ್ತಾಳೆಯೇ ಚಿನ್ನ ಇವರಿಗೆ. ಆಧುನಿಕ ವಿದ್ಯಾಭ್ಯಾಸದಿಂದ ಉದ್ಭವಿಸಿದ ಯಕ್ಷಿಣಿ ಇದು. ಯೂರೋಪಿಯನ್ನರಿಗೆ ಏಷ್ಯಾದ ಸಂಪರ್ಕವಾದಂದಿನಿಂದ ಅವರು ತಮ್ಮ ಜೀವನದಲ್ಲಿಯೂ ಕಲೆಯನ್ನು ಬೆಳೆಸಿಕೊಳ್ಳತೊಡಗಿದ್ದಾರೆಂದು ತಿಳಿ.</p>
<p>ನಾನು: ಮಹಾರಾಜ್, ನೀವು ಹೀಗೆ ಮಾತನಾಡುತ್ತಿರುವುದನ್ನು ಇತರರು ನೋಡಿದರೆ ನಿಮ್ಮನ್ನು ನಿರಾಶಾವಾದಿಗಳೆಂದು ತಿಳಿದುಕೊಳ್ಳುವರು.</p>
<p>ಸ್ವಾಮಿಜಿ: ಸಹಜ! ರೂಢಿಯ ಜಾಡಿನಲ್ಲೇ ಹೋಗುವವರು ಮತ್ತೇನು ತಿಳಿಯಬೇಕು? ಪ್ರತಿಯೊಂದನ್ನೂ ನನ್ನ ಕಣ್ಣುಗಳ ಮೂಲಕ ನಿನಗೆ ತೋರಿಸ ಬಲ್ಲೆನಾದರೆ ಚೆನ್ನಾಗಿತ್ತು ಎನ್ನಿಸುತ್ತಿದೆ! ಅವರ ಕಟ್ಟಡಗಳನ್ನು ನೋಡು, ಅವೆಷ್ಟು ಸಾಧಾರಣ ಭಾವರಹಿತವಾಗಿವೆ ! ಆ ಸರಕಾರಿ ಕಟ್ಟಡಗಳನ್ನು ನೋಡು. ಅವುಗಳನ್ನು ಸುಮ್ಮನೇ ಹೊರಗಡೆಯಿಂದ ನೋಡಿದರೆ ಅವುಗಳಲ್ಲಿ ಒಂದೊಂದೂ ಯಾವ ಭಾವವನ್ನು ಸೂಚಿಸುತ್ತವೆಂದೇನಾದರೂ ಹೇಳಬಲ್ಲೆಯಾ ? ಇಲ್ಲ. ಏಕೆಂದರೆ ಅವೆಲ್ಲಾ ಸಂಕೇತರಹಿತವಾಗಿವೆ. ಮತ್ತೆ, ಪಾಶ್ಚಾತ್ಯರ ಉಡುಪನ್ನು ನೋಡು, ದೇಹಕ್ಕೆ ಬಹುಮಟ್ಟಿಗೆ ಬಿಗಿಯಾಗಿ ತೊಡಿಸುವ ಬಿಗಿಯಂಗಿ, ನೆಟ್ಟಗಿರುವ ಷರಾಯಿ ಇವೆಲ್ಲಾ ನಮ್ಮ ಅಭಿಪ್ರಾಯದ ಪ್ರಕಾರ ಕೊಂಚವೂ ಮರಾದೆಯ ಚಿಹ್ನೆಯಲ್ಲ, ಅಲ್ಲವೆ ? ಓ! ಅದರಲ್ಲಿ ಎಂತಹ ಸೌಂದರ್ಯ? ಈಗ ನಮ್ಮ ತಾಯ್ಯಾಡಿನ ಮೂಲೆ ಮೂಲೆಗೂ ಒಮ್ಮೆ ಹೋಗಿ ನೋಡು, ನಮ್ಮ ಕಟ್ಟಡಗಳನ್ನು ನೋಡಿದ ಕೂಡಲೆ ಅವುಗಳ ಭಾವ ಮತ್ತು ಅದರಲ್ಲಿರುವ ಕಲೆ ಸ್ಪಷ್ಟವಾಗಿ ಕಾಣುವುದಿಲ್ಲವೇ? ಅವರು ನೀರು ಕುಡಿಯಲು ಉಪಯೋಗಿಸುವ ಪಾತ್ರೆ ಗಾಜಿನದು. ನಮ್ಮದಾದರೋ ಲೋಹದ ಹೂಜಿ, ಇವೆರಡರಲ್ಲಿ</p>

<!-- 349-8/0286-->
<p>ಯಾವುದು ಕಲಾಕುಶಲತೆಯುಳ್ಳದ್ದು ? ನಮ್ಮ ಹಳ್ಳಿಗಳಲ್ಲಿರುವ ರೈತರ ಮನೆಗಳನ್ನು ನೋಡಿರುವೆಯಾ?</p>
<p>ನಾನು: ಹೌದು ನೋಡಿದ್ದೇನೆ. ಸ್ವಾಮಾಜಿ: ಅವುಗಳಲ್ಲಿ ನೀನು ಏನನ್ನು ನೋಡಿದೆ?</p>
<p>ನನಗೆ ಏನು ಹೇಳಬೇಕೆಂದು ತೋಚದಾಯಿತು. ಆದಾಗ್ಯೂ ನಾನು ಮಹಾರಾಜ್, ಅಂಗಳ ಮತ್ತು ನೆಲವನ್ನು ನಿತ್ಯವೂ ಸಾರಿಸುವುದರಿಂದ ಅವು ಯಾವ ನ್ಯೂನತೆಯೂ ಇಲ್ಲದೆ ಚೊಕ್ಕಟವಾಗಿವೆ ಎಂದೆ. - ಸ್ವಾಮಿಾಜಿ: ನೀನು ಅವರು ಬತ್ತವನ್ನು ಇಡುವ ಕಣಜವನ್ನು ನೋಡಿರುವೆಯಾ? ಅದರಲ್ಲಿ ಎಂತಹ ಕಲೆ ಇದೆ ! ಅವರ ಮಣ್ಣಿನ ಗೋಡೆಗಳ ಮೇಲೂ ಕೂಡಾ ಎಂತಹ ವಿವಿಧ ತೈಲಚಿತ್ರಗಳಿವೆ! ನೀನು ಪಶ್ಚಿಮದ ಕಡೆ ಹೋಗಿ ಕೆಳವರ್ಗದವರು ಹೇಗೆ ಜೀವಿಸುವರೆಂಬುದನ್ನು ನೋಡು. ನಿನಗೆ ಕ್ಷಣದಲ್ಲಿಯೇ ವ್ಯತ್ಯಾಸ ಗೊತ್ತಾಗುವುದು. ಪಾಶ್ಚಾತ್ಯರು ಎಲ್ಲವನ್ನೂ ಉಪಯೋಗದ ದೃಷ್ಟಿಯಿಂದ ನೋಡುವರು. ಅವರ ಧೈಯ ಅದು. ನಾವು ಎಲ್ಲೆಲ್ಲೂ ಕಲೆಯನ್ನು ಹುಡುಕುವವು. ಪಾಶ್ಚಾತ್ಯ ವಿದ್ಯಾಭ್ಯಾಸದಿಂದ ನಮ್ಮ ಸುಂದರ ಹೂಜಿಗಳು ತ್ಯಜಿಸಲ್ಪಟ್ಟು ಆ ಸ್ಥಳವನ್ನು ಗಾಜಿನ ಲೋಟಾಗಳು ಆಕ್ರಮಿಸಿವೆ. ಹೀಗೆ ಉಪಯುಕ್ತತೆಯ ಭಾವನೆ ನಮ್ಮನ್ನು ಎಷ್ಟರಮಟ್ಟಿಗೆ ವ್ಯಾಪಿಸಿದೆ ಎಂದರೆ ಅದು ಕುಚೋದ್ಯವಾಗಿ ಪರಿಣಮಿಸಿದೆ. ನಮಗೆ ಈಗ ಬೇಕಾಗಿರುವುದು ಕಲೆ ಮತ್ತು ಉಪಯುಕ್ತತೆ ಇವುಗಳ ಸಂಯೋಗ, ಜಪಾನು ಅದನ್ನು ಬಹುಬೇಗ ಮಾಡಿದೆ. ಅದಕ್ಕೇ ಅದು ಅಷ್ಟು ಪ್ರಚಂಡ ವೇಗದಲ್ಲಿ ಮುಂದುವರಿಯಿತು. ಈಗ ಪಾಶ್ಚಾತ್ಯರಿಗೆ ಕಲಿಸುವ ಸರದಿ ಜಪಾನೀಯರದು..</p>
<p>- ಪ್ರಶ್ನೆ : ಮಹಾರಾಜ್, ಪ್ರಪಂಚದಲ್ಲಿ ಯಾವ ಜನಾಂಗ ತುಂಬಾ ಅಂದವಾಗಿ ಉಡುಪನ್ನು ಧರಿಸುವುದು? - ಸ್ವಾಮಿಾಜಿ: ಆರ್ಯರು, ಐರೋಪ್ಯರೂ ಕೂಡ ಇದನ್ನು ಒಪ್ಪಿಕೊಳ್ಳುವರು. ಅವರ ಉಡುಪು ಹೇಗೆ ಆಕರ್ಷಕ ಚಿತ್ರದಂತೆ ಸುರುಳಿ ಸುತ್ತಿಕೊಂಡಿರುವುದು. ಮುಕ್ಕಾಲುಪಾಲು ಜನಾಂಗಗಳ ರಾಜಯೋಗ್ಯವಾದ ಉಡುಪುಗಳು ಆರ್ಯರನ್ನು ಅನುಕರಣೆ ಮಾಡಿವೆ - ಅದೇ ರೀತಿ ಮಡಿಕೆ ಬರುವಂತೆ ಪ್ರಯತ್ನಿಸಿದ್ದಾರೆ. ಆ ಉಡುಪುಗಳು ತಮ್ಮ ಜನಾಂಗದ ಉಡುಪಿಗಿಂತ ಬೇರೆಯಾಗಿರುವುದು ಸ್ಪಷ್ಟವಾಗಿ ಕಂಡುಬರುತ್ತದೆ.</p>
<p>- ಅದಿರಲಿ ಸಿಂಗ್ಜಿ, ಆ ಐರೋಪ್ಯ ಶರಟುಗಳನ್ನು ಧರಿಸುವ ದರಿದ್ರ ಪದ್ದತಿಯನ್ನು ಬಿಟ್ಟುಬಿಡು.</p>
<p>ಪ್ರಶ್ನೆ : ಏಕೆ ಮಹಾರಾಜ್ ? ಈ ಸ್ಮಾಮಾಜಿ: ಏಕೆಂದರೆ ಪಾಶ್ಚಾತ್ಯರು ಅವನ್ನು ಒಳ ಉಡುಪಿಗೆ ಉಪಯೋಗಿಸುವರು. ಅವುಗಳನ್ನು ಹೊರಗೆ ಹಾಕಿಕೊಳ್ಳುವುದನ್ನು ಸ್ವಲ್ಪವೂ ಇಚ್ಚಿಸುವುದಿಲ್ಲ. ಬಂಗಾಳಿಗಳು ಹೀಗೆ ಮಾಡುವುದು ಎಂತಹ ತಪ್ಪು! ಯಾರು ಯಾವುದನ್ನು ಬೇಕಾದರೂ ಹಾಕಿಕೊಳ್ಳಬಹುದು, ಉಡುಪಿಗೆ ಲಿಖಿತ ನಿಯಮವೇನೂ</p>

<!-- 349-8/0287-->

<p>ಇಲ್ಲ, ಅನುಸರಿಸಲು ಪೂರ್ವಿಕರ ಶೈಲಿಯೂ ಇಲ್ಲವೇನೋ ಎಂಬಂತೆ ! ನಮ್ಮ ಜನರಿಗೆ ಕೀಳು ಜಾತಿಯ ಜನರು ಮುಟ್ಟಿದ ಆಹಾರ ಸೇವಿಸಿದರೆ ಜಾತಿ ಕೆಟ್ಟುಹೋಗುವುದು. ಇದೇ ನಿಯಮವನ್ನೇ ಉಡುಪನ್ನು ಧರಿಸಿದಾಗಲೂ ಪರಿಪಾಲಿಸಿದರೆ ಸರಿ, ನಮ್ಮ ಮಾದರಿಯಂತೆಯೇ ಯಾವುದಾದರೊಂದು ರೀತಿಯಲ್ಲಿ ನಿನ್ನ ಉಡುಪನ್ನು ಮಾರ್ಪಡಿಸಿಕೊಳ್ಳುವುದಿಲ್ಲವೇಕೆ? ಐರೋಪ್ಯರ ಶರಟು, ಕೋಟುಗಳ ಮಾದರಿಯಲ್ಲಿ ಯಾವ ಪುರುಷಾರ್ಥವಿದೆ?</p>
<p>ಇಷ್ಟು ಹೊತ್ತಿಗೆ ಮಳೆ ಬರಲಾರಂಭವಾಯಿತು. ಊಟದ ಗಂಟೆಯೂ ಬಾರಿಸಿತು. ನಾವು ಇತರರೊಡನೆ ಪ್ರಸಾದ ಸ್ವೀಕಾರ ಮಾಡಲು ಹೋದೆವು. ಊಟ ಮಾಡುತಿರುವಾಗ ಮಧ್ಯೆ ಸ್ವಾಮಿಗಳು “ಬಲವರ್ಧಕವಾದ ಆಹಾರವನ್ನು ಸೇವಿಸಬೇಕು. ಹೊಟ್ಟೆಯನ್ನು ಬರೇ ಅನ್ನ ಊಟ ಮಾಡಿ ತುಂಬಿಸಿಕೊಳ್ಳುವುದು ಸೋಮಾರಿತನಕ್ಕೆ ಮೂಲ'' ಎಂದರು. ಕೊಂಚ ಹೊತ್ತಿನ ಮೇಲೆ ಪುನಃ 'ಜಪಾನೀಯರನ್ನು ನೋಡು, ಬೇಳೆ ಸಾರಿನೊಡನೆ ಅವರು ಅನ್ನವನ್ನು ದಿನಕ್ಕೆ ಎರಡು ಅಥವಾ ಮೂರು ಬಾರಿ ತೆಗೆದುಕೊಳ್ಳುವರು. ಆದರೆ ಅವರು ! ಎಂಥ ಬಲಿಷ್ಠರೂ ಕೂಡ, ಹೆಚ್ಚು ಸಲ ಊಟ ಮಾಡಿದರೂ ಒಂದೊಂದು ಬಾರಿಯೂ ಕಡಿಮೆ ಪ್ರಮಾಣದಲ್ಲಿ ತೆಗೆದುಕೊಳ್ಳುವರು. ಅವರಲ್ಲಿ ಶ್ರೀಮಂತರು ನಿತ್ಯವೂ ಮಾಂಸ ಸೇವಿಸುವರು. ನಾವು ದಿನಕ್ಕೆರಡು ಬಾರಿ ಮೂಗಿಗೆ ಬರುವವರೆಗೂ ಊಟ ಮಾಡುವೆವು. ಅಷ್ಟೊಂದು ಅನ್ನವನ್ನು ಜೀರ್ಣಿಸಿಕೊಳ್ಳುವ ಹೊತ್ತಿಗೇ ನಮ್ಮಲ್ಲಿ ಶಕ್ತಿಯೆಲ್ಲಾ ಕರಗಿ ಹೋಗುವುದು.”</p>
<p>ಪ್ರಶ್ನೆ : ಬಡವರಾದ ನಾವು, ಬಂಗಾಳಿಗಳು, ಮಾಂಸ ತಿನ್ನುವುದು ಸಾಧ್ಯವೆ?</p>
<p>ಸ್ವಾಮಿಾಜಿ: ಏಕೆ ಸಾಧ್ಯವಿಲ್ಲ ? ನೀವು ಕೊಂಚ ಕೊಂಚ ಖಂಡಿತವಾಗಿಯೂ ತಿನ್ನಲು ಸಾಧ್ಯ. ದಿನಕ್ಕೆ ಅರ್ಧಪೌಂಡು ಬೇಕಾದಷ್ಟು ಆಯಿತು. ನಿಜವಾದ ದೋಷವೇ ಸೋಮಾರಿತನ, ಇದೇ ನಮ್ಮ ಬಡತನಕ್ಕೆ ಮೂಲ. ಒಬ್ಬ ವಾಣಿಜ್ಯ ಸಂಸ್ಥೆಯ ಮೇಲಧಿಕಾರಿ ಯಾರೊಡನೆಯೊ ಅಸಮಾಧಾನಗೊಂಡು ಅವನ ಸಂಬಳವನ್ನು ಕಡಿಮೆ ಮಾಡಿದ ಎಂದಿಟ್ಟುಕೊಳ್ಳೋಣ, ಅಥವಾ ಒಂದು ಸಂಸಾರದಲ್ಲಿ ಸಂಪಾದಿಸುತ್ತಿದ್ದ ಮೂರು ನಾಲ್ಕು ಮಂದಿ ಮಕ್ಕಳಲ್ಲಿ ಒಬ್ಬ ಸತ್ತುಹೋದ ಎಂದಿಟ್ಟುಕೊಳ್ಳೋಣ. ಅವರೇನು ಮಾಡುವರು? ಅವರು ತಕ್ಷಣ ಮಕ್ಕಳಿಗೆ ಕೊಡುತ್ತಿದ್ದ ಹಾಲನ್ನು ಕೊಂಚ ಕಡಿಮೆ ಮಾಡುವರು. ಅಥವಾ, ಒಂದು ಹೊತ್ತು ಊಟ ಮಾಡಿ ರಾತ್ರಿ ಕೊಂಚ ಅರಳು ಹಿಟ್ಟನ್ನು ತಿಂದು ಮಲಗುವರು. ಈ ಪ್ರಶ್ನೆ : ಈ ಸಂದರ್ಭದಲ್ಲಿ ಅವರು ಇನ್ನೇನು ಮಾಡಲು ಸಾಧ್ಯ?</p>
<p>ಸ್ವಾಮಿಜಿ: ಏಕೆ? ಅವರು ಇನ್ನೂ ಶ್ರಮಪಟ್ಟು, ತಮ್ಮ ಅಂತಸ್ತಿಗೆ ತಕ್ಕಂತೆ ಆಹಾರವನ್ನು ಸಂಪಾದಿಸಲಾರರೆ? ಹರಟೆ ಹೊಡೆಯುವ ಸ್ಥಳಕ್ಕೆ ಹೋಗಲೇಬೇಕು, ಸೋಮಾರಿಯಾಗಿ ಕಾಲ ಕಳೆಯಲೇಬೇಕು !ಓ! ತಾವೆಷ್ಟು ಕಾಲ ವ್ಯರ್ಥಮಾಡುತ್ತಿರುವೆ ವೆಂಬುದು ಅವರಿಗೆ ಗೊತ್ತಾಗಿದ್ದಿದ್ದರೆ!</p>

<!-- 349-8/0288-->
<p>ಅಧ್ಯಾಯ ೫ * ಒಮ್ಮ ಸ್ವಾಮಿಾಜಿ ಕಲ್ಕತ್ತೆಯಲ್ಲಿ ಬಲರಾಮಬಾಬುಗಳ ಮನೆಯಲ್ಲಿ ಇದ್ದಾಗ ನಾನು ಅವರನ್ನು ಕಾಣಲು ಹೋದೆ. ಜಪಾನ್ ಮತ್ತು ಅಮೆರಿಕಾ ದೇಶಗಳ ಮೇಲೆ ದೀರ್ಘ ಸಂಭಾಷಣೆಯಾದ ನಂತರ ನಾನು ಅವರನ್ನು ಸ್ವಾಮಿಾಜಿ, ನಿಮಗೆ ಪಾಶ್ಚಾತ್ಯರಲ್ಲಿ ಎಷ್ಟು ಮಂದಿ ಶಿಷ್ಯರಿದ್ದಾರೆ? ಎಂದು ಕೇಳಿದೆ.</p>
<p>ಸ್ವಾಮಾಜಿ: ಅನೇಕರು. ಪ್ರಶ್ನೆ : ಎರಡು ಅಥವಾ ಮೂರು ಸಾವಿರವೆ? ಸ್ವಾಮಿಜಿ: ಬಹುಶಃ ಅದಕ್ಕಿಂತ ಹೆಚ್ಚು ಇರಬಹುದು. ಪ್ರಶ್ನೆ : ಅವರೆಲ್ಲಾ ನಿಮ್ಮಿಂದ ಮಂತ್ರದೀಕ್ಷೆ ಪಡೆದಿದ್ದಾರೆಯೇ? ಸ್ವಾಮಿಾಜಿ: ಹೌದು.</p>
<p>ಪ್ರಶ್ನೆ: ನೀವು ಹೇಗೆ ಕೊಟ್ಟಿರಿ ಮಹಾರಾಜ್ ? ಶಾಸ್ತ್ರಗಳಲ್ಲಿ ಬ್ರಾಹ್ಮಣರ ಹೊರತು ಮತ್ತಾವ ಶೂದ್ರರಿಗೂ ಪ್ರಣವ ಮಂತ್ರೋಚ್ಚಾರಣೆಗೆ ಅಧಿಕಾರವಿಲ್ಲ ಎಂದು ಹೇಳಿದೆ. ಅಲ್ಲದೆ ಪಾಶ್ಚಾತ್ಯರು ಶೂದ್ರರು ಕೂಡ ಅಲ್ಲ, ಮೇಚ್ಛರು.</p>
<p>ಸ್ವಾಮಿಾಜಿ: ನಾನು ಮಂತ್ರದೀಕ್ಷೆ ಕೊಟ್ಟಿರುವವರು ಬ್ರಾಹ್ಮಣರಲ್ಲವೆಂಬುದು ನಿನಗೆ ಹೇಗೆ ಗೊತ್ತು?</p>
<p>ಪ್ರಶ್ನೆ : ಭರತಖಂಡದ ಹೊರಗಡೆ ಯವನರ, ಮೇಚ್ಛರ ನಾಡಿನಲ್ಲಿ ನಿಮಗೆ ಬ್ರಾಹ್ಮಣರು ಹೇಗೆ ಸಿಗುತ್ತಾರೆ? * ಸ್ವಾಮಿಾಜಿ: ನನ್ನ ಶಿಷ್ಯರೆಲ್ಲಾ ಬ್ರಾಹ್ಮಣರು ! ಬ್ರಾಹ್ಮಣರ ಹೊರತು ಮತ್ತಾರಿಗೂ ಪ್ರಣವಕ್ಕೆ ಹಕ್ಕಿಲ್ಲವೆಂಬುದನ್ನು ನಾನು ಖಂಡಿತ ಒಪ್ಪುತ್ತೇನೆ. ಆದರೆ ಬ್ರಾಹ್ಮಣನ ಮಗ ಯಾವಾಗಲೂ ಬ್ರಾಹ್ಮಣನೇ ಆಗಿರಬೇಕಾದ ಆವಶ್ಯಕತೆಯಿಲ್ಲ. ಅವನು ಹಾಗೆ ಆಗುವುದು ಬಹುಮಟ್ಟಿಗೆ ಶಕ್ಯವಿದ್ದರೂ, ಅವನು ಬ್ರಾಹ್ಮಣನಾಗದೆ ಇರಬಹುದು. ಬಾಗ್‌ಬಜಾರಿನ ಅಘೋರ ಚಕ್ರವರ್ತಿಗಳ ಸೋದರಳಿಯ ಒಬ್ಬ ಜಾಡಮಾಲಿಯಾದನೆಂಬುದನ್ನೂ, ಅವನು ಅಂಗೀಕರಿಸಿದ ಜಾತಿ ಪ್ರಕಾರ ಎಲ್ಲಾ ಕೀಳೆಲಸಗಳನ್ನು ಪ್ರತ್ಯಕ್ಷವಾಗಿ ಮಾಡುತ್ತಿದ್ದನೆಂಬುದನ್ನೂ ನೀನು ಕೇಳಿಲ್ಲವೆ? ಅವನು ಬ್ರಾಹ್ಮಣನ ಮಗನಲ್ಲವೇನು?</p>
<p>ಬ್ರಾಹ್ಮಣ ಜಾತಿ ಮತ್ತು ಬ್ರಾಹ್ಮಣ ಗುಣಗಳು ಎರಡೂ ಭಿನ್ನವಾದ ವಿಷಯಗಳು. ಭರತಖಂಡದಲ್ಲಿ ಜಾತಿಯಿಂದ ಬ್ರಾಹ್ಮಣರೆಂದು ನಿಷ್ಕರ್ಷಿಸುವರು. ಪಶ್ಚಿಮದಲ್ಲಿ ಬ್ರಾಹ್ಮಣ್ಯ ಗುಣಗಳಿಂದ ಬ್ರಾಹ್ಮಣರೆಂದು ಗುರುತಿಸಬೇಕು. ಸತ್ಯರಜಸ್ಸು ತಮಸ್ಸುಗಳೆಂಬ ಮೂರು ಗುಣಗಳಿರುವಂತೆಯೇ ಬ್ರಾಹ್ಮಣ ಕ್ಷತ್ರಿಯ ವೈಶ್ಯ ಶೂದ್ರರೆಂದು ತೋರಿಸಲು *<span class="en"> C.W, Vol. V, P. 376</span></p>

<!-- 349-8/0289-->

<p>ಗುಣಗಳಿವೆ. ಬ್ರಾಹ್ಮಣ ಅಥವಾ ಕ್ಷತ್ರಿಯರಿಗೆ ಯೋಗ್ಯವಾದ ಗುಣಗಳು ದೇಶದಿಂದ ಕಣ್ಮರೆಯಾಗುತ್ತಲಿವೆ. ಆದರೆ ಪಶ್ಚಿಮದಲ್ಲಿ ಅವರು ಕ್ಷತ್ರಿಯ ಪದವಿ ಪಡೆದಿದ್ದಾರೆ. ಅವರ ಮುಂದಿನ ಮೆಟ್ಟಲೇ ಬ್ರಾಹ್ಮಣ ಪದವಿ. ಆ ಪದವಿಗೆ ಅರ್ಹತೆ ಪಡೆದಿರುವವರೂ ಅಲ್ಲಿ ಅನೇಕರಿದ್ದಾರೆ.</p>
<p>ಪ್ರಶ್ನೆ : ಹಾಗಾದರೆ ಯಾರು ಸಾತ್ವಿಕ ಸ್ವಭಾವವುಳ್ಳವರೋ ಅವರನ್ನು ಬ್ರಾಹ್ಮಣರೆಂದು ನೀವು ಕರೆಯುವಿರಿ.</p>
<p>ಸ್ಯಾಮಾಜಿ: ಹಾಗೆಯೇ ಸರಿ. ಸಾತ್ವಿಕ ರಾಜಸ ತಾಮಸ ಗುಣಗಳಲ್ಲಿ ಯಾವುದಾದರೊಂದು ಕೊಂಚ ಹೆಚ್ಚಾಗಿ ಅಥವಾ ಕಡಿಮೆಯಾಗಿ ಪ್ರತಿಯೊಬ್ಬ ಮನುಷ್ಯನಲ್ಲಿಯೂ ಇರುವ ಹಾಗೆ ಬ್ರಾಹ್ಮಣ, ಕ್ಷತ್ರಿಯ, ವೈಶ್ಯ, ಶೂದ್ರ ಈ ಗುಣಗಳೂ ಕೂಡ ಪ್ರತಿಯೊಬ್ಬ ಮನುಷ್ಯನಲ್ಲಿಯೂ ಹೆಚ್ಚು ಕಡಿಮೆ ಪ್ರಮಾಣದಲ್ಲಿ ಅಂತರ್ಗತವಾಗಿರುವುವು. ಆದರೆ ಆಗಾಗ ಅವನಲ್ಲಿ ಈ ಗುಣಗಳಲ್ಲಿ ಯಾವುದಾದರೊಂದು ಬೇರೆ ಬೇರೆ ಪ್ರಮಾಣದಲ್ಲಿ ಪ್ರಬಲವಾಗಿರುವುದು ಮತ್ತು ಅದರಂತೆಯೇ ಆವಿರ್ಭಾವ ಹೊಂದುವುದು. ಒಬ್ಬ ಮನುಷ್ಯನ ವಿವಿಧ ಹವ್ಯಾಸಗಳನ್ನು ತೆಗೆದುಕೊಳ್ಳಿ. ಉದಾಹರಣೆಗೆ ಅವನು ಮತ್ತೊಬ್ಬನಲ್ಲಿ ಸಂಬಳಕ್ಕಾಗಿ ದುಡಿಯುತ್ತಿರುವುದು. ಅವನು ಈಗ ಶೂದ್ರ ಪದವಿಯಲ್ಲಿರುವನು. ಯಾರು ತನ್ನ ಸ್ವಂತ ಲಾಭಕ್ಕಾಗಿ ವ್ಯಾಪಾರದ ವ್ಯವಹಾರದಲ್ಲಿ ತೊಡಗಿದ್ದಾನೋ ಅವನು ವೈಶ್ಯ, ತಪ್ಪನ್ನು ಸರಿಪಡಿಸಲು ಯಾರು ಯುದ್ಧ ಮಾಡುವನೋ ಅವನಲ್ಲಿ ಕ್ಷತ್ರಿಯ ಗುಣಗಳು ಹೊರಬೀಳುವುವು. ಯಾವಾಗ ಅವನು ದೇವರಲ್ಲಿ ಧ್ಯಾನಾಸಕ್ತನಾಗುವನೋ ಅಥವಾ ದೇವರ ವಿಷಯಕ್ಕೆ ಸಂಬಂಧಪಟ್ಟ ಸಂಭಾಷಣೆಯಲ್ಲಿ ಕಾಲಕಳೆಯುವನೋ ಆಗ ಅವನು ಬ್ರಾಹ್ಮಣ, ಸಹಜವಾಗಿ ಒಂದು ಜಾತಿಯಿಂದ ಮತ್ತೊಂದು ಜಾತಿಗೆ ಬದಲಾಯಿಸುವುದು ಖಂಡಿತ ಶಕ್ಯ. ಇಲ್ಲದಿದ್ದಲ್ಲಿ ವಿಶ್ವಾಮಿತ್ರ ಹೇಗೆ ಬ್ರಾಹ್ಮಣನಾಗುತ್ತಿದ್ದ ? ಪರಶುರಾಮ ಹೇಗೆ ಕ್ಷತ್ರಿಯನಾಗುತ್ತಿದ್ದ ?</p>
<p>ಪ್ರಶ್ನೆ: ನೀವು ಹೇಳುವುದು ಯಥಾರ್ಥವೆನ್ನಿಸುವುದು. ಆದರೆ ನಮ್ಮ ಪಂಡಿತರು, ಕುಲಗುರುಗಳೇಕೆ ನಮಗೆ ಇವನ್ನೇ ಬೋಧಿಸುವುದಿಲ್ಲ?</p>
<p>- ಸ್ವಾಮಿಜಿ: ನಮ್ಮ ದೇಶಕ್ಕುಂಟಾಗಿರುವ ಮಹಾ ಕೆಡುಕುಗಳಲ್ಲಿ ಇದೂ ಒಂದು. ಸದ್ಯಕ್ಕೆ ಈ ವಿಷಯವನ್ನು ಇಲ್ಲಿಗೇ ನಿಲ್ಲಿಸೋಣ. ಇಲ್ಲಿ ಸ್ವಾಮಿಾಜಿ ಪಾಶ್ಚಾತ್ಯರ ಕಾರ್ಯಪ್ರವೃತ್ತಿಯ ಸ್ಫೂರ್ತಿಯನ್ನು ಅತಿಶಯವಾಗಿ</p>
<p>ಅವರು ಧರ್ಮವನ್ನು ತೆಗೆದುಕೊಂಡಾಗ ಅದೇ ಸ್ಫೂರ್ತಿಯನ್ನು ಹೇಗೆ ತೋರುವರೆಂಬುದನ್ನೂ ವಿವರಿಸಿದರು.</p>
<p>ನಾನು: ನಿಜ, ಮಹಾರಾಜ್, ಅವರು ಧರ್ಮವನ್ನು ಸಾಧನೆ ಮಾಡುವಾಗ ಬಹುಬೇಗ ಅವರ ಆಧ್ಯಾತ್ಮಿಕ ಮತ್ತು ಮಾನಸಿಕ ಶಕ್ತಿ ವಿಕಾಸಗೊಳ್ಳುವುದೆಂದು ಕೇಳಿದ್ದೇನೆ. ಅಂದು ಸ್ವಾಮಿ ಶಾರದಾನಂದರು ತಮ್ಮ ಪಾಶ್ಚಾತ್ಯ ಶಿಷ್ಯನೊಬ್ಬನು ಬರೆದಿದ್ದ ಪತ್ರವೊಂದನ್ನು</p>

<!-- 349-8/0290-->
<p>ತೋರಿಸಿದರು. ಕೇವಲ ನಾಲ್ಕು ತಿಂಗಳಲ್ಲೇ ಆ ಬರಹಗಾರನು ಸಾಧನೆ ಮಾಡಿ ತನ್ನಲ್ಲುಂಟಾದ ವಿಶೇಷ ಆಧ್ಯಾತ್ಮಿಕ ಬೆಳವಣಿಗೆಗಳನ್ನು ವಿವರಿಸಿದ್ದನು.</p>
<p>ಸ್ವಾಮಿಜಿ: ಆದ್ದರಿಂದ ನೀನೇ ನೋಡು ! ಪಶ್ಚಿಮದಲ್ಲಿ ಬ್ರಾಹ್ಮಣರಿದ್ದಾರೆಯೊ ಇಲ್ಲವೊ ಎಂದು ನಿನಗೆ ಈಗ ಅರ್ಥವಾಗಲಿದೆ. ನಮ್ಮಲ್ಲೂ ಬ್ರಾಹ್ಮಣರಿದ್ದಾರೆ. ಅವರು ತಮ್ಮ ತೀವ್ರ ದಬ್ಬಾಳಿಕೆಯಿಂದ ದೇಶವನ್ನು ತೀರ ಅಧೋಗತಿಗೆ ಇಳಿಸುವ ಪ್ರಯತ್ನ ಮಾಡುತ್ತಿದ್ದಾರೆ. ಸಹಜವಾಗಿ ಅವರಲ್ಲಿದ್ದುದೂ ಕ್ರಮೇಣ ಮಾಯ ವಾಗುತ್ತಿದೆ. ಗುರು ಶಿಷ್ಯನಿಗೆ ಮಂತ್ರದೀಕ್ಷೆ ಕೊಡುತ್ತಾನೆ. ಆದರೆ ಅವನಿಗೆ ಅದೇ ಒಂದು ವ್ಯಾಪಾರವಾಗಿ ಹೋಗಿದೆ. ಮತ್ತು ಈಗಿನ ಕಾಲದಲ್ಲಿ ಗುರು ಶಿಷ್ಯರ ಮಧ್ಯೆ ಇರುವ ಸಂಬಂಧ ಎಷ್ಟು ವಿಸ್ಮಯಕರವಾಗಿದೆ ! ಪ್ರಾಯಶಃ ಗುರುವಿಗೆ ಮನೆಯಲ್ಲಿ ತಿನ್ನಲು ಏನೇನೂ ಇರುವುದಿಲ್ಲ. ಹೆಂಡತಿ ಇದನ್ನು ಅವನ ಲಕ್ಷಕ್ಕೆ ತಂದು ದಯಮಾಡಿ, ನಿಮ್ಮ ಶಿಷ್ಯರ ಬಳಿಗೆ ಮತ್ತೊಮ್ಮೆ ಹೋಗಿ, ನೀವು ದಿನವೆಲ್ಲ ಪಗಡೆಯಾಡುತ್ತಿದ್ದರೆ ನಮ್ಮ ಹಸಿವು ಇಂಗುವುದೇನು? ಎನ್ನುವಳು. ಬ್ರಾಹ್ಮಣ ಉತ್ತರ ಕೊಡುತ್ತಾ ಹೇಳುವನು: ಸರಿ. ನಾಳೆ ಬೆಳಿಗ್ಗೆ ನನಗೆ ಜ್ಞಾಪಿಸು. ನನ್ನ ಶಿಷ್ಯನೊಬ್ಬನಿಗೆ ಅದೃಷ್ಟ ಕುಲಾಯಿಸಿದೆಯೆಂದು ಕೇಳಿದೆ. ಅದೂ ಅಲ್ಲದೆ ನಾನವನ ಬಳಿಗೆ ಬಹುಕಾಲದಿಂದಲೂ ಹೋಗಿಯೇ ಇಲ್ಲ. ಇದೇ ಬಂಗಾಳದ ಕುಲ ಗುರುಗಳಿಗೆ ಪ್ರಾಪ್ತವಾಗಿರುವ ದುರವಸ್ಥೆ ! ಪಶ್ಚಿಮದಲ್ಲಿನ ಪೌರೋಹಿತ್ಯ ಇನ್ನೂ ಇಷ್ಟೊಂದು ಹೀನ ಸ್ಥಿತಿಗಿಳಿದಿಲ್ಲ. ಒಟ್ಟಿನಲ್ಲಿ ಅದು ನಿಮ್ಮ ಜಾತಿಗಿಂತ ಶ್ರೇಷ್ಠವಾದ ಸ್ಥಿತಿಯಲ್ಲಿದೆ.</p>

<!-- 349-8/0291-->
<p>ಅಧ್ಯಾಯ ೬ * ನಾವು ಸಂಭಾಷಣೆ ಮಾಡುವಾಗ ಅಥವಾ ಸಂಗೀತ ಮೊದಲಾದ ಸಾಮೂಹಿಕ ಕ್ರಿಯೆಗಳಲ್ಲಿ ಭಾಗವಹಿಸುವಾಗ ಕೊಂಚವೂ ಹತೋಟಿಯಿಲ್ಲದೆ ಇರುತ್ತೇವೆ. ಪ್ರತಿಯೊಬ್ಬರೂ ತಾವು ಅಗ್ರಗಣ್ಯರೆಂದು ತೋರ್ಪಡಿಸಿಕೊಳ್ಳಲು ಯತ್ನಿಸುತ್ತಾರೆ. ಬೇಲೂರು ಮಠದಲ್ಲಿ ಒಮ್ಮೆ ಈ ವಿಷಯವಾಗಿ ಸ್ವಾಮಿಜಿಯ ಸ್ನೇಹಿತನೊಬ್ಬನು ಅವರೊಡನೆ ಮಾತನಾಡಿದನು. ಸ್ವಾಮೀಜಿ ಹೇಳಿದ್ದೇನೆಂದರೆ: ನೋಡಿ ನಮ್ಮಲ್ಲಿ ಒಂದು ಗಾದೆಯಿದೆ - ನಿನ್ನ ಮಗನಿಗೆ ವ್ಯಾಸಂಗದಲ್ಲಿ ಅಭಿರುಚಿ ಇಲ್ಲದಿದ್ದಲ್ಲಿ ಅವನನ್ನು (ಸಭೆ) ದರ್ಬಾರಿನಲ್ಲಿಡು ಎಂದು. ಇಲ್ಲಿ ಸಭೆ ಎಂದರೆ ಕೆಲವು ಸಂದರ್ಭಗಳಲ್ಲಿ ನಮ್ಮ ಮನೆಗಳಲ್ಲಿ ಸೇರುವ ಸಮಾಜದ ಸಭೆಯಲ್ಲ. ದೊರೆಗಳ ದರ್ಬಾರು. ಬಂಗಾಳದ ನಿರಂಕುಶಪ್ರಭುಗಳ ಕಾಲದಲ್ಲಿ ಬೆಳಿಗ್ಗೆ ಮತ್ತು ಸಂಜೆ ಎರಡು ಹೊತ್ತೂ ರಾಜಸಭೆ ಸೇರುತ್ತಿತ್ತು. ಅಲ್ಲಿ ದೇಶದ ಎಲ್ಲಾ ಸ್ಥಿತಿಗಳೂ ಬೆಳಿಗ್ಗೆ ಚರ್ಚಿಸಲ್ಪಡುತ್ತಿದ್ದವು. ಆಗಿನ ಕಾಲದಲ್ಲಿ ವರ್ತಮಾನ ಪತ್ರಿಕೆಗಳಿಲ್ಲದ ಕಾರಣ ರಾಜನಾದವನು ರಾಜಧಾನಿಯ ಪ್ರಮುಖ ಸಭ್ಯರೊಡನೆ ಜನರ ಮತ್ತು ರಾಜ್ಯದ ವಿಷಯವಾಗಿ ಸಂಭಾಷಿಸುತ್ತಿದ್ದನು. ಈ ಸಭ್ಯ ಮನುಷ್ಯರು ಆ ಸಭೆಗಳಿಗೆ ಹೋಗಲೇಬೇಕಾಗಿತ್ತು. ಅವರು ಹಾಗೆ ಮಾಡದಿದ್ದಲ್ಲಿ ರಾಜನು ಅವರ ಗೈರುಹಾಜರಿಯನ್ನು ಪ್ರಶ್ನಿಸುತ್ತಿದ್ದನು. ಇಂತಹ ದರ್ಬಾರುಗಳು ನಮ್ಮ ದೇಶದಲ್ಲಿ ಮಾತ್ರವೇ ಅಲ್ಲ, ಎಲ್ಲಾ ದೇಶಗಳಲ್ಲಿಯೂ ನಾಗರಿಕತೆಯ ಕೇಂದ್ರವಾಗಿದ್ದುವು. ಈಗಿನ ಕಾಲದಲ್ಲಿ ಪಶ್ಚಿಮ ಇಂಡಿಯಾ ಅದರಲ್ಲೂ ರಾಜಪುಟಾಣವು ಈ ವಿಷಯದಲ್ಲಿ ಬಂಗಾಳಕ್ಕಿಂತಲೂ ಹೆಚ್ಚು ಉತ್ತಮ ಸ್ಥಿತಿಯಲ್ಲಿದೆ. ಈಗಲೂ ಅಲ್ಲಿ ಇಂತಹ ದರ್ಬಾರುಗಳನ್ನು ಕಾಣಬಹುದು.</p>
<p>ಪ್ರಶ್ನೆ: ಹಾಗಾದರೆ, ಸ್ವಾಮಿಜಿ, ನಮ್ಮ ಜನಗಳು ದೊರೆಗಳಿಲ್ಲದ ಕಾರಣ ಒಳ್ಳೆಯ ನಡವಳಿಕೆಯನ್ನು ಕಳೆದುಕೊಂಡಿರುವರೆ ?</p>
<p>ಸ್ವಾಮಿಾಜಿ: ಇದೆಲ್ಲಾ ಅವನತ ಸ್ಥಿತಿ, ಸ್ವಾರ್ಥವೇ ಇದರ ಮೂಲ, ಹಡಗನ್ನು ಹತ್ತುವಾಗ ನಾವು 'ಮಾವ, ನಿನ್ನ ಪ್ರಾಣ ರಕ್ಷಿಸಿಕೊ' ಎಂಬ ಅಸಭ್ಯ ಗಾದೆಯನ್ನನು ಸರಿಸುವವು, ಸಂಗೀತ ಮತ್ತು ವಿನೋದಗಳಲ್ಲಿ ನಮ್ಮನ್ನೇ ಪ್ರದರ್ಶಿಸಿಕೊಳ್ಳಲು ಪ್ರಯತ್ನಿಸುವವು. ಇದೇ ನಮ್ಮ ವಿಶೇಷ ಲಕ್ಷಣ. ಕೊಂಚ ಆತ್ಮತ್ಯಾಗದ ತರಬೇತಿ ಕೊಟ್ಟರೆ ಅದೆಲ್ಲಾ ಮಾಯವಾಗುವುದು. ಇವೆಲ್ಲಾ ತಮ್ಮ ಮಕ್ಕಳಿಗೆ ಒಳ್ಳೆಯ ನಡತೆಯನ್ನು ಕೂಡ ಕಲಿಸದ ತಂದೆತಾಯಿಗಳ ತಪ್ಪು, ಸ್ವಾರ್ಥತ್ಯಾಗವೇ ನಿಜವಾಗಿ ಎಲ್ಲಾ ನಾಗರಿಕತೆಯ ತಳಹದಿ.</p>
<p>ಮತ್ತೊಂದು ದೃಷ್ಟಿಯಿಂದ ನೋಡಿದರೆ ಈ ತಂದೆತಾಯಿಗಳು ತಮ್ಮ ಮಕ್ಕಳ ಮೇಲೆ ಚಲಾಯಿಸುವ ಮಿತಿಮಿಾರಿದ ಅಧಿಕಾರದಿಂದ, ನಮ್ಮ ಹುಡುಗರ ಅನಿರ್ಬಂಧವಾದ ಬೆಳವಣಿಗೆಗೆ ಅವಕಾಶವಿಲ್ಲ. ಸಂಗೀತ ಅನುಚಿತವೆಂದು ತಂದೆತಾಯಿಗಳ ಅಭಿಪ್ರಾಯ. ಯಾವಾಗ ಮಗ ಒಳ್ಳೆಯ ಸಂಗೀತವನ್ನು ಕೇಳುವನೋ ಆಗ ಸಂಪೂರ್ಣವಾಗಿ ಅವನ <span class="en">*C.W, Vol. VII, P. 268</span></p>

<!-- 349-8/0292-->
<p>ಮನಸ್ಸೆಲ್ಲಾ ಹೇಗೆ ಅದನ್ನು ಕಲಿಯುವುದೆಂಬುದರಲ್ಲಿ ತೊಡಗುವುದು. ಆಗ ಸಹಜವಾಗಿ ಅದನ್ನು ಕಲಿಯಲು ಅಯೋಗ್ಯರ ಸಹವಾಸಕ್ಕೆ ತಿರುಗುವರು. ಪುನಃ 'ಧೂಮಪಾನ ಮಾಡುವುದು ಪಾಪಕರ. ಆದ್ದರಿಂದ ಆ ಯುವಕ ಮನೆಯ ಆಳುಕಾಳುಗಳೊಡನೆ ಸೇರಿ ಗೋಪ್ಯವಾಗಿ ಆ ಚಟವನ್ನು ತೃಪ್ತಿಪಡಿಸಿಕೊಳ್ಳದೆ ಮತ್ತೇನು ಮಾಡಬಲ್ಲ ? ಪ್ರತಿಯೊಬ್ಬರಲ್ಲಿಯೂ ಅಸಂಖ್ಯಾತ ಪ್ರವೃತ್ತಿಗಳಿವೆ. ಅವು ತೃಪ್ತಿ ಹೊಂದಲು ಸರಿಯಾದ ಅವಕಾಶವಿರಬೇಕು. ಆದರೆ ನಮ್ಮ ದೇಶದಲ್ಲಿ ಇವನ್ನು ಅನುಮೋದಿಸುವುದಿಲ್ಲ. ಇದನ್ನು ಬೇರೆ ಸ್ಥಿತಿಗೆ ತಿರುಗಿಸಬೇಕಾದರೆ ತಂದೆತಾಯಿಗಳಿಗೆ ಹೊಸ ಬಗೆಯ ಶಿಕ್ಷಣ ಕೊಡಬೇಕು. ಇದೇ ಈಗಿನ ಅವಸ್ಥೆ ! ಎಂತಹ ಅನ್ಯಾಯ! ನಾವಿನ್ನೂ ನಾಗರಿಕತೆಯ ಮೇಲ್ಮಟ್ಟಕ್ಕೆ ಬಂದಿಲ್ಲ. ಆದರೂ ನಮ್ಮ ವಿದ್ಯಾವಂತ ಬಾಬುಗಳು ಆಂಗ್ಲೀಯರು ನಮಗೆ ಸರಕಾರವನ್ನು ವಹಿಸಿಕೊಡಬೇಕೆಂದು ಇಚ್ಛಿಸುವರು. ಇದನ್ನು ನೋಡಿ ನನಗೆ ನಗು ಅಳು ಎರಡೂ ಒಟ್ಟಿಗೆ ಬರುತ್ತವೆ. ಆಗಲಿ, ನಮ್ಮಲ್ಲಿ ಶೂರತ್ವದ ಸ್ಫೂರ್ತಿ ಎಲ್ಲಿದೆ? ಅದಕ್ಕೆ ಪ್ರಾರಂಭದಲ್ಲೇ ಆವಶ್ಯಕವಾಗಿರುವ ಆತ್ಮನಿಗ್ರಹ, ಸೇವೆ, ವಿಧೇಯತೆ ಎಲ್ಲಿವೆ? ನಾವು ಇತರರ ಹೃದಯವನ್ನು ಆಳಬೇಕಾದರೆ ಮೊದಲು ನಾವು ಆಜ್ಞೆಯ ಮಾತನ್ನು ಕೇಳಿದ ಕೂಡಲೇ ನಮ್ಮ ಜೀವವನ್ನು ಒತ್ತೆಯಿಟ್ಟು ಮುಂದೆ ಬರಬೇಕು. ನಮ್ಮನ್ನು ನಾವು ಮೊದಲು ಅರ್ಪಿಸಬೇಕು.</p>
<p>- ಒಮ್ಮೆ ಶ್ರೀರಾಮಕೃಷ್ಣರ ಭಕ್ತನೊಬ್ಬನು ತನ್ನ ಒಂದು ಪುಸ್ತಕದಲ್ಲಿ ಯಾರು ಯಾರು ಶ್ರೀರಾಮಕೃಷ್ಣರನ್ನು ಅವತಾರಪುರುಷರೆಂದು ನಂಬಲಿಲ್ಲವೋ ಅವರ ಮೇಲೆಲ್ಲಾ ತೀವ್ರವಾಗಿ ಟೀಕಿಸಿ ಬರೆದಿದ್ದ. ಸ್ವಾಮಿಾಜಿ ಆ ಗ್ರಂಥಕರ್ತನನ್ನು ಬರಹೇಳಿ ಅವನಿಗೆ ಈ ರೀತಿ ಆವೇಶದಿಂದ ಹೇಳಿದರು:</p>
<p>* ಇತರರನ್ನು ಈ ರೀತಿ ನಿಂದಿಸಲು ನಿನಗೇನು ಅಧಿಕಾರವಿದೆ ? ನಿನ್ನ ಸ್ವಾಮಿಯಲ್ಲಿ ಅವರು ನಂಬಿಕೆಯಿಡದಿದ್ದರೆ ಬಾಧಕವೇನು ? ನಾವೊಂದು ಮತವನ್ನು ಸೃಷ್ಟಿಸಿದ್ದೇವೆಯೆ? ಯಾರು ಅವರನ್ನು ಪೂಜಿಸುವುದಿಲ್ಲವೋ ಅವರೆಲ್ಲಾ ನಮ್ಮ ಶತ್ರುಗಳೆಂದು ಹೇಳಲು ನಾವು ರಾಮಕೃಷ್ಣ ಮತೀಯರೇನು ? ನಿನ್ನ ಈ ಮತಭ್ರಾಂತಿಯಿಂದ ನೀನು ಶ್ರೀರಾಮಕೃಷ್ಣರನ್ನು ಕೆಳ ಅಂತಸ್ತಿಗೆ ತಂದುದೂ ಅಲ್ಲದೆ ಅವರನ್ನು ಸಣ್ಣವರನ್ನಾಗಿ ಮಾಡಿದೆ. ನಿನ್ನ ಸ್ವಾಮಿಯು ದೇವರೇ ಆಗಿದ್ದರೆ, ಆತನನ್ನು ಯಾವ ಹೆಸರಿನಿಂದ ಕರೆದರೂ ಆತನನ್ನು ಪೂಜಿಸಿದ ಹಾಗೆ ಎಂದು ನಿನಗೆ ತಿಳಿದಿರಬೇಕು. ಇತರರನ್ನು ನಿಂದಿಸಲು ನೀನಾರು? ನೀನು ಅವರ ವಿರುದ್ಧವಾಗಿ ದೂರಿದ ಮಾತ್ರಕ್ಕೆ ಅವರು ನಿನ್ನ ಮಾತನ್ನು ಕೇಳುವರೇನು ? ಎಂತಹ ತಿಳಿಗೇಡಿತನ ! ನೀನು ಮತ್ತೊಬ್ಬರಿಗಾಗಿ ತ್ಯಾಗ ಮಾಡಿದರೆ ಮಾತ್ರ ನೀನು ಇತರರ ಹೃದಯವನ್ನು ಒಲಿಸಿಕೊಳ್ಳಬಲ್ಲೆ. ಇಲ್ಲದಿದ್ದರೆ ಅವರೇಕೆ ನಿನ್ನ ಮಾತನ್ನು ಕೇಳುವರು?</p>
<p>ಕೊಂಚ ಹೊತ್ತಿನಲ್ಲಿಯೇ ಸ್ವಾಮಿಾಜಿ ಮೊದಲಿನಂತೆ ಶಾಂತಚಿತ್ತರಾಗಿ ಶೋಕಪೂರಿತ ಧ್ವನಿಯಲ್ಲಿ ಹೀಗೆ ಹೇಳಿದರು: ನನ್ನ ಪ್ರಿಯ ಗೆಳೆಯನೇ, ಯಾರಾದರೂ ತಾನೇ ಒಬ್ಬ ವೀರನಲ್ಲದಿದ್ದಲ್ಲಿ, ದೇವರಲ್ಲಿ ಶ್ರದ್ದೆ ಇಡಲು ಅಥವಾ ಆತ್ಮಾರ್ಪಣೆ</p>

<!-- 349-8/0293-->
<p>ಭಾಗ ೨, 293 |</p>
<p>ಮಾಡಿಕೊಳ್ಳಲು ಸಾಧ್ಯವೆ? ನಾವು ಧೀರರಾಗುವವರೆಗೂ ನಮ್ಮ ಹೃದಯದಿಂದ ದ್ವೇಷ ಅಸೂಯೆಗಳು ಮಾಯವಾಗುವುದಿಲ್ಲ. ಇವುಗಳಿಂದ ಪಾರಾಗದಿದ್ದಲ್ಲಿ ನಾವು ನಾಗರಿಕರಾಗಲು ಹೇಗೆ ಸಾಧ್ಯ? ನಮ್ಮ ದೇಶದಲ್ಲಿ ಇಂತಹ ದೃಢಕಾಯರಾದ ಪೌರುಷವುಳ್ಳ ಗಂಡಸರು, ಇಂತಹ ವೀರಸ್ಫೂರ್ತಿಯುಳ್ಳವರು ಎಲ್ಲಿದ್ದಾರೆ? ಎಲ್ಲಿಯೂ ಇಲ್ಲ. ಇದಕ್ಕಾಗಿ ನಾನು ಅನೇಕ ವೇಳೆ ಹುಡುಕಿದ್ದೇನೆ. ಕೇವಲ ಒಂದೇ ಒಂದು ನಿದರ್ಶನ ಮಾತ್ರ ನಮಗೆ ಸಿಕ್ಕಿದೆ.</p>
<p>ಪ್ರಶ್ನೆ: ನೀವು ಯಾರಲ್ಲಿ ಇದನ್ನು ನೋಡಿದಿರಿ, ಸ್ವಾಮಿಾಜಿ?</p>
<p>ಸ್ವಾಮಿಾಜಿ: ಗಿರೀಶಚಂದ್ರಘೋಷರಲ್ಲಿ ಮಾತ್ರ ನಾನು ಆ ರೀತಿಯ ಸತ್ಯವಾದ ಆತ್ಮಾರ್ಪಣೆಯನ್ನು - ಭಗವಂತನ ಸೇವಕ ತಾನೆಂಬ ನಮ್ರಭಾವವನ್ನು ನೋಡಿದೆ. ಅವರು ನಿರಂತರ ತ್ಯಾಗಕ್ಕೆ ಸಿದ್ದರಾಗಿದ್ದುದರಿಂದಲೇ ಅಲ್ಲವೆ ಶ್ರೀರಾಮಕೃಷ್ಣರು ಅವರ ಜವಾಬ್ದಾರಿಯನ್ನೆಲ್ಲ ತಾವೇ ವಹಿಸಿಕೊಂಡುದು? ದೇವರಲ್ಲಿ ಎಂತಹ ಅಪೂರ್ವ ಶರಣಾಗತ ಭಾವನೆ ! ಅವರಿಗೆ ಸರಿಸಮಾನರಾದವರನ್ನು ನಾನಾರನ್ನೂ ನೋಡಿಲ್ಲ. ಅವರಿಂದ ನಾವೀ ಆತ್ಮ ಸಮರ್ಪಣೆಯ ಪಾಠವನ್ನು ಕಲಿತೆವು.</p>
<p>ಹೀಗೆ ಹೇಳುತ್ತಾ ಸ್ವಾಮಿಗಳು ಅವರನ್ನು ಗೌರವಿಸಲು ಕೈಗಳನ್ನೆತ್ತಿ ನಮಸ್ಕರಿಸಿದರು.</p>

<!-- 349-8/0294-->
<p>ಅಧ್ಯಾಯ ೭ * ಸ್ವಾಮಿಗಳು ಎರಡನೆಯ ಬಾರಿ ಇಂಡಿಯಾದಿಂದ ಅಮೆರಿಕಾಕ್ಕೆ ಹೋಗಲು (೧೮೯೯ರಲ್ಲಿ) ಸಿದ್ದತೆಗಳಾಗುತ್ತಿದ್ದವು. ಅವರು ಕಲ್ಕತ್ತೆಗೆ ತಮ್ಮ ಸ್ನೇಹಿತರೊಬ್ಬರನ್ನು</p>
<p>ತಿರುಗಿ ಬರುವಾಗ ಬಾಗ್‌ಬಜಾರಿನಲಿ ಬಲರಾಮಬಾಬುಗಳ ಮನೆಯಲ್ಲಿ ಕೆಲವು ನಿಮಿಷಗಳಿದ್ದರು. ಮಠಕ್ಕೆ ತಮ್ಮ ಜೊತೆಯಲ್ಲಿ ಬರುವ ಮತ್ತೊಬ್ಬ ಗೆಳೆಯನಿಗೆ ಹೇಳಿ ಕಳುಹಿಸಿದರು. ಆ ಸ್ನೇಹಿತನು ಬಂದಾಗ ಅವನಿಗೂ ಸ್ವಾಮಿಗಳಿಗೂ ಈ ರೀತಿ ಸಂಭಾಷಣೆ ಜರುಗಿತು.</p>
<p>ಸ್ವಾಮಿಾಜಿ: ಇಂದು ಒಂದು ಕೌತುಕದ ಸಂಗತಿ ಜರುಗಿತು. ನಾನೊಬ್ಬ ಸ್ನೇಹಿತನ ಮನೆಗೆ ಹೋಗಿದ್ದೆ. ಅವನ ಬಳಿ ಒಂದು ತೈಲ ಚಿತ್ರವಿತ್ತು. ಶ್ರೀಕೃಷ್ಣನು ಕುರುಕ್ಷೇತ್ರದ ಭೂಮಿಯಲ್ಲಿ ಅರ್ಜುನನಿಗೆ ಭಗವದ್ಗೀತೆಯನ್ನು ಬೋಧಿಸುತ್ತಿದ್ದ ವಿಷಯ ಚಿತ್ರಿತವಾಗಿತ್ತು. ಶ್ರೀಕೃಷ್ಣನು ರಥದಲ್ಲಿ ನಿಂತುಕೊಂಡು ಲಗಾಮನ್ನು ಕೈಯಲ್ಲಿ ಹಿಡಿದುಕೊಂಡು, ಅರ್ಜುನನಿಗೆ ಗೀತೆಯನ್ನು ಉಪದೇಶಿಸುತ್ತಿದ್ದನು. ಅವನು ನನಗೆ ಆ ಪಟವನ್ನು ತೋರಿಸಿ ಅದನ್ನು ನಾನು ಹೇಗೆ ಇಷ್ಟಪಡುವೆನೆಂದು ಕೇಳಿದ. 'ಸುಮಾರಾಗಿ ಚೆನ್ನಾಗಿದೆ' ಎಂದೆ. ಆದರೆ ಅವನು ನನ್ನ ವಿಮರ್ಶೆಯನ್ನು ಹೇಳಲೇಬೇಕೆಂದು ಒತ್ತಿ ಹೇಳಿದುದರಿಂದ ನಾನು ಸತ್ಯವಾದ ಅಭಿಪ್ರಾಯವನ್ನೇ ಕೊಟ್ಟೆ, ಇದರಲ್ಲಿ ಪ್ರಶಂಸನೀಯವಾದುದೇನೂ ನನಗೆ ತೋರುವುದಿಲ್ಲ. ಏಕೆಂದರೆ ಮೊದಲನೆಯದಾಗಿ ಶ್ರೀಕೃಷ್ಣನ ಕಾಲದಲ್ಲಿದ್ದ ರಥ ಇದರಲ್ಲಿರುವಂತೆ ಗೋಪುರಾಕಾರದ ವಾಹನದಂತೆ ಇರಲಿಲ್ಲ. ಅಲ್ಲದೆ ಶ್ರೀಕೃಷ್ಣನ ಆಕೃತಿ ಭಾವಶೂನ್ಯವಾಗಿದೆ.</p>
<p>ಪ್ರಶ್ನೆ: ಆಗ ಗೋಪುರಾಕೃತಿಯ ರಥಗಳಿರಲಿಲ್ಲವೆ?</p>
<p>ಸ್ವಾಮಿಾಜಿ: ಬೌದ್ದರ ಕಾಲದಿಂದೀಚೆಗೆ ನಮ್ಮ ದೇಶದಲ್ಲಿ ಎಲ್ಲದರಲ್ಲಿಯೂ ಬಹಳ ಗಲಿಬಿಲಿಯಾಗಿದೆ ಎಂದು ನಿನಗೆ ಗೊತ್ತಿಲ್ಲವೆ? ದೊರೆಗಳು ಗೋಪುರಾಕೃತಿಯ ರಥದಲ್ಲಿ ಎಂದೂ ಯುದ್ಧ ಮಾಡುತ್ತಿರಲಿಲ್ಲ. ಈಗಲೂ ರಾಜಪುಟಾಣದಲ್ಲಿರುವ ಕೆಲವು ರಥಗಳು ಪೂರ್ವದ ರಥಗಳನ್ನೇ ಹೋಲುತ್ತವೆ. ಗ್ರೀಕರ ಪುರಾಣಗಳಲ್ಲಿರುವ ರಥಗಳ ಚಿತ್ರಗಳನ್ನು ನೀನು ನೋಡಿಲ್ಲವೆ? ಅದಕ್ಕೆ ಎರಡು ಚಕ್ರಗಳಿರುತ್ತವೆ, ಅದನ್ನು ಹಿಂದುಗಡೆಯಿಂದ ಹತ್ತಬೇಕು. ನಮ್ಮಲ್ಲಿ ಅಂತಹ ರಥಗಳಿದ್ದವು. ವಿವರಗಳೆಲ್ಲಾ ತಪ್ಪುತಪ್ಪುಗಿ ಇರುವ ತೈಲಚಿತ್ರ ಬರೆಯುವುದರಿಂದ ಪ್ರಯೋಜನವೇನು? ಸರಿಯಾಗಿ ವ್ಯಾಸಂಗ ಮತ್ತು ಸಂಶೋಧನೆಗಳನ್ನು ಮಾಡಿ ಆಗಿನ ಕಾಲದಲ್ಲಿ ವಸ್ತುಗಳು ಹೇಗಿದ್ದವೋ ಹಾಗೆಯೇ ಚಾಚೂ ತಪ್ಪದೆ ಚಿತ್ರಿಸಿದರೆ, ಅಂತಹ ಚಿತ್ರವೀಗ ಅತಿ ಶ್ರೇಷ್ಠವಾದ ತರಗತಿಗೆ ಸೇರಿದುದೆಂದು ಹೇಳಬಹುದು. ವಾಸ್ತವವಾಗಿರಬೇಕು. ಇಲ್ಲದಿದ್ದಲ್ಲಿ ಆ ಚಿತ್ರದಿಂದೇನು ಪ್ರಯೋಜನ? ಈಗಿನ ಕಾಲದಲ್ಲಿ ಯಾರು ವರ್ಣಚಿತ್ರಕಾರರಾಗಲು ಇಷ್ಟಪಡುವರೋ ಅವರೆಲ್ಲಾ ಸಾಧಾರಣವಾಗಿ ಶಾಲೆಯಲ್ಲಿ ಅನುತ್ತೀರ್ಣರಾದವರು ಮತ್ತು ಮನೆಯಲ್ಲಿ ಯಾವ ಕೆಲಸಕ್ಕೂ ಬಾರದವರು. ಇಂಥವರಿಂದ ಎಂತಹ ಕಲಾಕೃತಿಯನ್ನು</p>
<p>*<span class="en"> C.W, Vol. VII, P. 271</span></p>

<!-- 349-8/0295-->

<p>ನಿರೀಕ್ಷಿಸಬಹುದು? ಉತ್ತಮ ಮಟ್ಟದ ಕಲಾಕೃತಿಯನ್ನು ನಿರೀಕ್ಷಿಸಬೇಕಾದರೆ ಒಂದು ಮೇಲ್ಮಟ್ಟದ ನಾಟಕವನ್ನು ಬರೆಯಲು ಎಂತಹ ಪ್ರತಿಭೆ ಬೇಕೊ ಅಂತಹ ಸಾಮರ್ಥ ಆವಶ್ಯಕ.</p>
<p>ಪ್ರಶ್ನೆ : ಹಾಗಾದರೆ, ಈಗ ಪ್ರಶ್ನೆಯಲ್ಲಿರುವ ಚಿತ್ರದಲ್ಲಿ ಶ್ರೀಕೃಷ್ಣನನ್ನು ಹೇಗೆ ಚಿತ್ರಿಸಬೇಕು?</p>
<p>ಸ್ಯಾಮಾಜಿ: ಗೀತೆಯ ಮೂರ್ತಿಮತ್ತಾದ ಶ್ರೀಕೃಷ್ಣನನ್ನು, ಅವನು ನಿಜವಾಗಿ ಇದ್ದಂತೆಯೇ ಚಿತ್ರಿಸಬೇಕು. ಭ್ರಾಂತಿ ಮತ್ತು ಹೇಡಿತನಕ್ಕೆ ಒಳಗಾಗಿದ್ದ ಅರ್ಜುನನಿಗೆ ಧರ್ಮಮಾರ್ಗವನ್ನು ಬೋಧಿಸುತ್ತಿದ್ದುದರಿಂದ ಗೀತೆಯ ಪ್ರಧಾನಭಾವ ಕೃಷ್ಣನ ಇಡೀ ದೇಹದಿಂದ ಹೊರ ಹೊಮ್ಮುವಂತಿರಬೇಕು.</p>
<p>ಹೀಗೆ ಹೇಳುತ್ತಾ ಸ್ವಾಮಿಗಳು ಶ್ರೀಕೃಷ್ಣನು ಯಾವ ರೀತಿಯಲ್ಲಿ ಚಿತ್ರಿತವಾಗ ಬೇಕೆಂದು ತಾವೇ ಆ ಭಂಗಿಯನ್ನು ತೋರಿಸಿದರು. ನಂತರ ಮುಂದುವರಿಸಿ ಈ ರೀತಿ ಹೇಳಿದರು: ಇಲ್ಲಿ ನೋಡು, ಹೀಗೆ ಅವನು ಆ ಕುದುರೆಗಳ ಲಗಾಮನ್ನು ಹಿಡಿದಿರಬೇಕು - ಎಷ್ಟು ಬಿಗಿಯಾಗಿ ಹಿಡಿದಿರಬೇಕೆಂದರೆ, ಕುದುರೆಗಳು ತಮ್ಮ ಮುಂಗಾಲುಗಳಿಂದ ಗಾಳಿಯನ್ನು ಬಡಿಯುತ್ತಾ ಇರಬೇಕು. ಬಾಯಿತೆರೆದು ನಿಂತಿರಬೇಕು. ಇದು ಶ್ರೀಕೃಷ್ಣನ ಆಕೃತಿಯಲ್ಲಿ ಒಂದು ಪ್ರಚಂಡ ಕರ್ಮದ ಅಭಿವ್ಯಕ್ತಿಯನ್ನು ತೋರಿಸುವುದು. ಅವನ ಸ್ನೇಹಿತ ಜಗದ್ವಿಖ್ಯಾತವೀರ ಎರಡು ಸೈನ್ಯಗಳ ಮಧ್ಯೆ ತನ್ನ ಬಿಲ್ಲು ಬಾಣಗಳನ್ನು ಬಿಸುಟು ಹೇಡಿಯಂತೆ ರಥದಲ್ಲಿ ಕುಗ್ಗಿ ಕುಳಿತಿದ್ದಾನೆ. ಆಗ ಶ್ರೀಕೃಷ್ಣ ಒಂದು ಕೈಯಲ್ಲಿ ಚಾವಟಿ, ಮತ್ತೊಂದು ಕೈಯಲ್ಲಿ ಬಿಗಿಹಿಡಿದ ಲಗಾಮು ಹಿಡಿದು ಅರ್ಜುನನೆಡೆಗೆ ತಿರುಗಿದ್ದಾನೆ - ಆತನ ಶಿಶುಸಹಜವಾದ ಮುಖದಾವರೆ ಅಲೌಕಿಕವಾದ ಪ್ರೇಮ ಮತ್ತು ದಯೆಯಿಂದ ತುಂಬಿ ತುಳುಕಾಡುತ್ತಿದೆ; ಪ್ರಶಾಂತವಾದ ಸ್ಥಿರವಾದ ಮುಖಮುದ್ರೆಯಿಂದ ಕೂಡಿದ ಶ್ರೀಕೃಷ್ಣ ತನ್ನ ಪ್ರಿಯ ಗೆಳೆಯನಿಗೆ ಗೀತಾ ಸಂದೇಶವನ್ನು ಬೋಧಿಸುತ್ತಿದ್ದಾನೆ. ಈಗ ಹೇಳು ಗೀತಾ ಸಂದೇಶಕನ ಈ ಚಿತ್ರ ನಿನಗಾವ ಭಾವವನ್ನು ತಿಳಿಸುತ್ತದೆಂದು.</p>
<p>ಸ್ನೇಹಿತ: ದೃಢತೆ ಮತ್ತು ಗಂಭೀರ ಭಾವದಿಂದ ಕೂಡಿದ ಕ್ರಿಯೆಯನ್ನು ತಿಳಿಸುವುದು.</p>
<p>ಸ್ವಾಮಿಜಿ: ಹೌದು! ಅದೇ! ಇಡೀ ದೇಹದಲ್ಲೆಲ್ಲಾ ತೀವ್ರಚಲನೆ, ಜೊತೆಗೆ ಮುಖದಲ್ಲಿ ನೀಲಿಮ ಆಕಾಶದಂತೆ ಪ್ರಶಾಂತತೆ ಮತ್ತು ನಿಶ್ಚಲತೆ, ಇದೇ ಗೀತೆಯ ಜೀವಾಳ ಎಲ್ಲಾ ಪರಿಸ್ಥಿತಿಯಲ್ಲೂ ಪ್ರಶಾಂತವಾಗಿ ದೃಢವಾಗಿದ್ದು ತನುಮನ ಆತ್ಮವೆಲ್ಲಾ ಆತನ ಪಾದಪದ್ಮಗಳಲ್ಲಿ ಕೇಂದ್ರೀಕೃತವಾಗಬೇಕು.</p>
<p>ಕರ್ಮಣ್ಯಕರ್ಮ ಯಃ ಪತ್ಯೇದಕರ್ಮಣಿ ಚ ಕರ್ಮ ಯಃ | ಸ ಬುದ್ದಿ ಮಾನ್ಮನುಷೇಷು ಸ ಯುಕ್ತ: ಕೃತ್ಸಕರ್ಮಕೃತ್ ||</p>
<p>(ಗೀತೆ,<span class="en"> IV, </span>೧೮)</p>

<!-- 349-8/0296-->
<p>“ಯಾರು ಕರ್ಮದಲ್ಲಿ ನಿರತರಾಗಿದ್ದರೂ, ಪ್ರಶಾಂತಚಿತ್ತರೊ, ಕರ್ಮ ಮಾಡದಿರುವಾಗಲೂ ಬ್ರಹ್ಮಧ್ಯಾನವೆಂಬ ಕರ್ಮದಲ್ಲಿ ನಿರತರಾಗಿರುವರೊ ಅವರೇ ಬುದ್ದಿಮಾನ್, ಯೋಗಿ, ಕರ್ಮಕುಶಲಿ.”</p>
<p>ಆ ಸಮಯಕ್ಕೆ ಸರಿಯಾಗಿ ದೋಣಿಯನ್ನು ಗೊತ್ತುಮಾಡಿಕೊಂಡು ಬರಲು ಹೋಗಿದ್ದ ಮನುಷ್ಯ ಹಿಂತಿರುಗಿ ಅದು ಸಿದ್ಧವಾಗಿದೆ ಎಂದು ತಿಳಿಸಿದ. ಸ್ವಾಮಿಾಜಿ ಸ್ನೇಹಿತನಿಗೆ : ನಡೆ ಮಠಕ್ಕೆ ಹೋಗೋಣ. ನೀನು ಮನೆಯಲ್ಲಿ ಹೇಳಿ ಬಂದಿರ ಬೇಕಲ್ಲವೆ, ನನ್ನ ಜೊತೆಯಲ್ಲಿ ಹೋಗುವನೆಂದು?</p>
<p>ಹೀಗೆ ಮಾತನಾಡುತ್ತಲೇ ಅವರು ದೋಣಿಯೆಡೆಗೆ ಹೋದರು.</p>
<p>ಸ್ವಾಮಿಾಜಿ: ಕೆಲಸ-ಕೆಲಸ-ನಿರಂತರ ಕೆಲಸ - ಈ ಉದ್ದೇಶವನ್ನು ಎಲ್ಲರಿಗೂ ಬೋಧಿಸಬೇಕು. ಪ್ರತಿಫಲಾಪೇಕ್ಷೆಗೆ ಗಮನಕೊಡದೆ ಇಡೀ ಮನಸ್ಸು, ಆತ್ಮವನ್ನೆಲ್ಲಾ ಭಗವಂತನ ಅಡಿದಾವರೆಯಲ್ಲಿ ನಿಶ್ಚಲವಾಗಿ ನೆಲಸುವಂತೆ ಮಾಡಬೇಕು.</p>
<p>ಪ್ರಶ್ನೆ: ಆದರೆ ಇದು ಕರ್ಮಯೋಗವಲ್ಲವೆ? |</p>
<p>ಸ್ವಾಮಿಾಜಿ: ಹೌದು ಇದು ಕರ್ಮಯೋಗ, ಆದರೆ ಆಧ್ಯಾತ್ಮಿಕ ಸಾಧನೆ ಮಾಡದೆ ಕರ್ಮಯೋಗವನ್ನು ನೀನು ಮಾಡಲಾರೆ. ನಾಲ್ಕು ವಿಧವಾದ ಯೋಗಗಳನ್ನೂ ನೀನು ಸಮರಸ ಮಾಡಬೇಕು. ಇಲ್ಲದಿದ್ದಲ್ಲಿ ಸಂಪೂರ್ಣವಾಗಿ ಮನಸ್ಸನ್ನೆಲ್ಲಾ ಭಗವಂತನಲ್ಲಿಡಲು ಹೇಗೆ ಸಾಧ್ಯ?</p>
<p>ಪ್ರಶ್ನೆ : ಗೀತೆಯ ಪ್ರಕಾರ ವೇದಗಳಲ್ಲಿ ಹೇಳುವ ಹೋಮ ಮತ್ತು ಇತರ ಧಾರ್ಮಿಕ ವಿಧಿಗಳನ್ನು ಮಾಡುವುದೇ ಕರ್ಮ ಎಂದು ಸಾಧಾರಣವಾಗಿ ಹೇಳುವರಲ್ಲ, ಇತರ ಎಲ್ಲ ಬಗೆಯ ಕೆಲಸವೂ ನಿಷ್ಪಲವೆ?</p>
<p>* ಸ್ವಾಮಾಜಿ: ಹಾಗೆಯೇ ಇಟ್ಟುಕೊಳ್ಳೋಣ. ನೀನು ಅದನ್ನು ಇನ್ನೂ ಹೆಚ್ಚು ವಿವರವಾಗಿ ಹೇಳಬೇಕು. ನೀನು ಮಾಡುವ ಪ್ರತಿಯೊಂದು ಕೆಲಸಕ್ಕೂ ನೀನು ಉಸಿರಾಡುವುದಕ್ಕೂ ನೀನು ಯೋಚಿಸುವ ಪ್ರತಿಯೊಂದು ಆಲೋಚನೆಗೂ ಯಾರು ಹೊಣೆ ? ನೀನೇ ಅದಕ್ಕೆ ಹೊಣೆಯಲ್ಲವೆ?</p>
<p>ಸ್ನೇಹಿತ : ಹೌದು ಮತ್ತು ಅಲ್ಲ. ನಾನಿದನ್ನು ಸ್ಪಷ್ಟವಾಗಿ ವಿವರಿಸಲಾರೆ. ವಾಸ್ತವಾಂಶವೇನೆಂದರೆ ಮಾನವ ಒಂದು ಯಂತ್ರ, ಭಗವಂತ ಕರ್ತ. ಆದ್ದರಿಂದ ನಾನು ಯಾವಾಗ ಆತನ ಇಚ್ಛೆಯಂತೆ ನಡೆಯುವೆನೊ ಆಗ ನಾನು ಹೇಗೆ ನಾನು ಮಾಡುವ ಕರ್ಮಕ್ಕೆ ಜವಾಬ್ದಾರನಾಗುವೆ?</p>
<p>- ಸ್ವಾಮಿಾಜಿ: ಸರಿ, ಇದನ್ನು ಭಗವತ್ಸಾಕ್ಷಾತ್ಕಾರದ ಅತ್ಯಂತ ಉನ್ನತಮಟ್ಟಕ್ಕೆ ಹೋದಾಗ ಹೇಳಬಹುದು. ಯಾವಾಗ ಮನಸ್ಸು ಕರ್ಮದಿಂದ ಪರಿಶುದ್ಧವಾಗುವುದೋ ಆಗ ನೀನು ಖಂಡಿತ ನೋಡುವೆ, ಆತನೆ ಎಲ್ಲಾ ಕರ್ಮಕ್ಕೂ ಕಾರಣನೆಂದು. ಆಗ ಮಾತ್ರ ನೀನು ಈ ರೀತಿ ಮಾತನಾಡಲು ಅರ್ಹನಾಗುವೆ. ಇಲ್ಲದೆ ಇದ್ದರೆ ಇದೆಲ್ಲಾ ಬರಿಯ ಹುಸಿಮಾತು; ಕಪಟ, ಅಷ್ಟೆ.</p>

<!-- 349-8/0297-->

<p>ಪ್ರಶ್ನೆ : ಹಾಗೇಕೆ? ಭಗವಂತನೇ ನಮ್ಮೆಲ್ಲಾ ಕೆಲಸಗಳಿಗೂ ಕಾರಣನೆಂದು ತರ್ಕದಿಂದ ನಮಗೆ ಸ್ಪಷ್ಟವಾಗಿ ಗೊತ್ತಾದರೆ?</p>
<p>ಸ್ವಾಮಿಾಜಿ: ನಮಗೆ ಹಾಗೆ ಗೊತ್ತಾದರೆ ಅದೇನೋ ಒಳ್ಳೆಯದಾಗಬಹುದು. ಆದರೆ ಅದು ಕೇವಲ ಒಂದು ಕ್ಷಣಮಾತ್ರ. ಆಮೇಲೆ ಲೇಶಮಾತ್ರವೂ ಇರುವುದಿಲ್ಲ. ಆಗಲಿ, ನೀನು ಪ್ರತಿನಿತ್ಯವೂ ಮಾಡುವುದಕ್ಕೆಲ್ಲಾ ನೀನು ಕರ್ತನಲ್ಲವೆಂಬ ಅಹಂಭಾವನೆಯನ್ನು ಬಿಟ್ಟು ಮಾಡುವೆಯೇನು? ಸರಿಯಾಗಿ ಯೋಚಿಸಿ ನೋಡು. ದೇವರೇ ನಿನ್ನನ್ನು ಈ ರೀತಿ ಕೆಲಸ ಮಾಡಿಸುತ್ತಿರುವನೆಂದು ನೀನು ಎಷ್ಟು ಹೊತ್ತು ನೆನಪಿನಲ್ಲಿಡಬಲ್ಲೆ? ಆದರೆ ನೀನು ಹೀಗೆ ಬಾರಿಬಾರಿಗೂ ಪರೀಕ್ಷಿಸುತ್ತಾ ಹೋದ ಹಾಗೆಲ್ಲಾ, ಅಹಂಭಾವ ಮಾಯವಾಗುವ ಮಟ್ಟಕ್ಕೆ ಬರುವೆ. ಆ ಸ್ಥಳದಲ್ಲಿ ಭಗವಂತನು ಬರುವನು. ಆಗ ನೀನು ನ್ಯಾಯವಾಗಿ ಹೇಳಬಹುದು: “ಓ ದೇವರೇ! ನೀನೇ ನನ್ನೆಲ್ಲಾ ಕೆಲಸಗಳನ್ನು ಆಂತರ್ಯದೊಳಗಿನಿಂದ ಮಾಡಿಸುತ್ತಿರುವೆ. ಆದರೆ ಸ್ನೇಹಿತನೆ, ಅಹಂಭಾವ ನಿನ್ನ ಹೃದಯವನ್ನೆಲ್ಲಾ ಸಂಪೂರ್ಣವಾಗಿ ಆವರಿಸಿದ್ದರೆ, ಭಗವಂತ ಅಲ್ಲಿಗೆ ಪ್ರವೇಶಿಸಲು ನಿಜವಾಗಿ ಎಲ್ಲಿ ಸ್ಥಳವಿದೆ? ಆಗ ಭಗವಂತ ಸತ್ಯವಾಗಿಯೂ ಅಲ್ಲಿರುವುದಿಲ್ಲ.</p>
<p>ಪ್ರಶ್ನೆ: ಆದರೆ ಅವನೇ ನನಗೆ ಕೆಟ್ಟ ಪ್ರೇರೇಪಣೆಗಳನ್ನೂ ಕೊಡುವವನು.</p>
<p>ಸ್ವಾಮಿಾಜಿ: ಇಲ್ಲ, ಖಂಡಿತವಾಗಿಯೂ ಇಲ್ಲ. ಈ ರೀತಿ ಯೋಚಿಸುವುದು ದೇವರನ್ನು ನಿಂದಿಸಿದಂತೆ, ಅವನು ನಿನ್ನನ್ನು ಕೆಟ್ಟ ಕಾರ್ಯಗಳಿಗೆ ಪ್ರೇರೇಪಿಸುತ್ತಿಲ್ಲ. ಇದೆಲ್ಲಾ ನಿನ್ನ ಭೋಗಲಾಲಸೆ, ದೇವರೇ ಪ್ರತಿಯೊಂದಕ್ಕೂ ಕಾರಣಕರ್ತನೆಂದು ಹೇಳಿ ಮನಃಪೂರ್ವಕವಾಗಿ ಕೆಟ್ಟ ಕೆಲಸಗಳಲ್ಲಿ ಒಬ್ಬನು ಛಲದಿಂದ ಪ್ರಯತ್ನಿಸಿದರೆ ಅವನು ನಿಜವಾಗಿ ಹಾಳಾಗುವನು. ಇದೇ ಆತ್ಮವಂಚನೆಯ ಮೂಲ. ನೀನೊಂದು ಒಳ್ಳೆಯ ಕೆಲಸವನ್ನು ಮಾಡಿದ ಕೂಡಲೇ ನಿನಗೊಂದು ಬಗೆಯ ಉಲ್ಲಾಸವಾಗುವುದಿಲ್ಲವೇ? ಆಗ ನೀನೇನೊ ಒಂದು ಒಳ್ಳೆಯ ಕೆಲಸ ಮಾಡಿದೆ ಎಂದು ಹೆಮ್ಮೆಪಡುವೆ. ಇದು ಮನುಷ್ಯ ಸಹಜವಾದುದು. ನೀನೇನೂ ಮಾಡಲಾರೆ. ಆದರೆ ಒಳ್ಳೆಯ ಕೆಲಸ ಮಾಡಿದಾಗ ಅದರ ಕೀರ್ತಿಯನ್ನು ನೀನು ತೆಗೆದುಕೊಂಡು, ಕೆಟ್ಟ ಕೆಲಸ ಮಾಡಿದಾಗ ಮಾತ್ರ ಅದನ್ನು ದೇವರ ಮೇಲೆ ಹೊರಿಸುವುದು ಎಂತಹ ತಿಳಿಗೇಡಿತನ ! ಇದೊಂದು ಅಪಾಯಕರವಾದ ಭಾವನೆ, ಗೀತೆ ವೇದಾಂತಗಳನ್ನು ಅಪಾರ್ಥಮಾಡಿಕೊಂಡುದರ ಫಲ. ಈ ದೃಷ್ಟಿಯನ್ನೆಂದಿಗೂ ಇಟ್ಟುಕೊಳ್ಳಬೇಡ. ಅದಕ್ಕೆ ಬದಲು ಒಳ್ಳೆಯ ಕೆಲಸಗಳನ್ನೆಲ್ಲಾ ಅವನು ಮಾಡಿಸುತ್ತಿದ್ದಾನೆ, ಕೆಟ್ಟ ಕೆಲಸಗಳಿಗೆಲ್ಲಾ ನೀನು ಹೊಣೆಯೆಂಬ ಭಾವನೆ ಇಟ್ಟುಕೋ. ಇದರಿಂದ ನಿನ್ನಲ್ಲೇ ಶ್ರದ್ಧೆ ಮತ್ತು ಭಕ್ತಿಯುಂಟಾಗುವುದು. ಹೆಜ್ಜೆ ಹೆಜ್ಜೆಗೂ ನೀನು ಅವನ ಕೃಪೆಯ ಆವಿರ್ಭಾವವನ್ನು ನೋಡುವೆ. ವಾಸ್ತವಾಂಶವೇನೆಂದರೆ ಯಾರೂ ನಿನ್ನನ್ನು ಸೃಷ್ಟಿಸಿಲ್ಲ. ನೀನೇ ನಿನ್ನನ್ನು ಸೃಷ್ಟಿಸಿಕೊಂಡಿರುವೆ. ಇದೇ ವಿವೇಚನೆ. ಇದೇ ವೇದಾಂತ, ಭಗವತ್ಪಾಕ್ಷಾತ್ಕಾರಕ್ಕೆ ಮುಂಚೆ ಇದು ಯಾರಿಗೂ ಅರ್ಥವಾಗುವುದಿಲ್ಲ. ಆದ್ದರಿಂದ ಸಾಧಕನು ಯಾವಾಗಲೂ ದೇವರು ಒಳ್ಳೆಯ ಕೆಲಸಗಳಿಗೆ ಕಾರಣ, ತಾನು</p>

<!-- 349-8/0298-->
<p>ಕೆಟ್ಟ ಕಾರ್ಯಗಳಿಗೆ ಕರ್ತ ಎಂಬ ದೈತಭಾವನೆಯಿಂದ ಪ್ರಾರಂಭಿಸಬೇಕು. ಇದೇ ಮನಸ್ಸನ್ನು ಶುದಿ ಮಾಡಲು ಸುಲಭ ಮಾರ್ಗ. ಅದಕ್ಕೇ ವೈಷ್ಣವರಲ್ಲಿ ಈ ದೈತಭಾವನೆ ಅತ್ಯಂತ ಪ್ರಬಲವಾಗಿರುವುದನ್ನು ನೋಡುವೆವು. ಪ್ರಾರಂಭದಲ್ಲೇ ಅದೈತಭಾವನೆಗೆ ಎಡೆಗೊಡುವುದು ಬಹು ಕಷ್ಟ. ದೈತ ಭಾವನೆಯೇ ಕ್ರಮೇಣ ಅದೈತದ ಸಾಕ್ಷಾತ್ಕಾರಕ್ಕೆ ಒಯ್ಯುವುದು.</p>
<p>'ಕಪಟಾಚರಣೆ ಯಾವಾಗಲೂ ತುಂಬಾ ಅಪಾಯಕರ. ತಿಳಿಯದೆ ಮಾಡುವ ಆತ್ಮವಂಚನೆ, ಎಂದರೆ ಅತ್ಯಂತ ಕೆಟ್ಟ ಪ್ರೇರೇಪಣೆ ಕೂಡ ಭಗವಂತನಿಂದಲೇ ಪ್ರೇರೇಪಿತವಾದದ್ದೆಂದು ಯಾರು ಮನಃಪೂರ್ವಕವಾಗಿ ನಂಬುವನೋ ಅಂತಹವನು ಬಹುಕಾಲ ಈ ಕೀಳು ಕೆಲಸಗಳನ್ನು ಮಾಡಬೇಕಾಗುವುದಿಲ್ಲವೆಂದು ದೃಢವಾಗಿ ನಂಬು. ಆತನ ಮನಸ್ಸಿನ ಕಲ್ಮಷವೆಲ್ಲಾ ಬಹುಬೇಗ ನಾಶವಾಗುವುದು. ನಮ್ಮ ಪೂರ್ವ ಧರ್ಮಗ್ರಂಥಕಾರರು ಇದನ್ನು ಚೆನ್ನಾಗಿ ಗ್ರಹಿಸಿದ್ದರು. ಬೌದ್ಧ ಮತದ ಅವನತಿಯ ಕಾಲದಲ್ಲಿ ತಾಂತ್ರಿಕ ಪೂಜಾವಿಧಾನವು ಪ್ರಾರಂಭವಾಗಿರಬೇಕೆಂದು ನನಗನ್ನಿಸುವುದು. ಬೌದ್ದರ ದಬ್ಬಾಳಿಕೆಯಿಂದ ಜನರು ವೇದ ಕಾಲದ ಹೋಮಗಳನ್ನು ರಹಸ್ಯವಾಗಿ ಮಾಡಲುಪಕ್ರಮಿಸಿದರು. ಅವುಗಳನ್ನು ಎರಡು ತಿಂಗಳವರೆಗೆ ಅನಿರ್ಬಂಧವಾಗಿ ಮಾಡಲು ಅವಕಾಶ ಸಿಗದೆಹೋದ ಕಾರಣ ಅವರು ಮಣ್ಣಿನ ವಿಗ್ರಹಗಳನ್ನು ಮಾಡಿ, ಒಂದೇ ರಾತ್ರಿಯಲ್ಲಿ ಎಲ್ಲವನ್ನೂ ಪೂರೈಸಿ ಯಾವ ಗುರುತೂ ಇಲ್ಲದಂತೆ ನೀರಿನ ಪಾಲು ಮಾಡಿಬಿಡುತ್ತಿದ್ದರು. ಮಾನವ ಸಾಕಾರ ಸಂಕೇತವನ್ನು ಆಶಿಸುವನು. ಇಲ್ಲದಿದ್ದಲ್ಲಿ ಅವನ ಹೃದಯಕ್ಕೆ ತೃಪ್ತಿಯಾಗುವುದಿಲ್ಲ. ಆದ್ದರಿಂದ ಪ್ರತಿಯೊಂದು ಮನೆಯಲ್ಲಿಯೂ 'ಒಂದು ರಾತ್ರಿ ಹೋಮ' ಮಾಡಲು ಪ್ರಾರಂಭವಾಯಿತು. ಆದರೆ ಜನರ ಪ್ರವೃತ್ತಿಗಳು ಕ್ರಮೇಣ ಇಂದ್ರಿಯಾಸಕ್ತವಾದವು. ಶ್ರೀರಾಮಕೃಷ್ಣರು ಹೇಳುತ್ತಿದ್ದರು: 'ಕೆಲವರು ಮನೆಯನ್ನು ಜಾಡಮಾಲಿ ಪ್ರವೇಶಿಸುವ ಬಾಗಿಲಿನಿಂದ ಪ್ರವೇಶಿಸುವರು' ಎಂದು. ಅದಕ್ಕೆ ಆಗಿನ ಆಧ್ಯಾತ್ಮಿಕ ಗುರುಗಳು ಯಾರು ತಮ್ಮ ಕೆಟ್ಟ ಪ್ರವೃತ್ತಿಗಳ ಪರಿಣಾಮವಾಗಿ ಯಾವೊಂದು ಧಾರ್ಮಿಕ ವಿಧಿಗಳನ್ನೂ ಮಾಡಲಾರದವರಾಗಿರುವರೋ ಅಂಥವರೂ ಯಾವುದಾದರೊಂದು ಹಾದಿಯಿಂದ ಕ್ರಮೇಣ ಒಳ್ಳೆಯ ದಾರಿಗೆ ಬರುವುದು ಆವಶ್ಯಕವೆಂದು ತಿಳಿಸಿದರು. ಅವರಿಗಾಗಿ ಕೆಲವು ವಿಲಕ್ಷಣ ತಾಂತ್ರಿಕ ವಿಧಿಗಳನ್ನು ನಿರ್ಮಿಸಿದರು.”</p>
<p>ಪ್ರಶ್ನೆ : ಅವರು ಕೆಟ್ಟ ಕಾರ್ಯಗಳನ್ನೆಲಾ ಅವು ಒಳ್ಳೆಯ ಕೆಲಸಗಳೆಂದು ತಿಳಿದು ಮಾಡುತ್ತಾ ಹೋದರೆ ಅವು ಅವರ ಕೆಟ್ಟ ಪ್ರವೃತ್ತಿಗಳನ್ನು ಹೇಗೆ ನಿವಾರಿಸುವುವು?</p>
<p>ಸ್ವಾಮಾಜಿ: ಏಕೆ, ಅವರು ತಮ್ಮ ಪ್ರವೃತ್ತಿಗಳನ್ನು ಬೇರೆ ಮಾರ್ಗಕ್ಕೆ ತಿರುಗಿಸುತ್ತಾರೆ - ದೇವರ ಸಾಕ್ಷಾತ್ಕಾರಕ್ಕಾಗಿಯೇ ಅವರು ಅವುಗಳನ್ನು ಮಾಡುತ್ತಾರೆ.</p>
<p>ಪ್ರಶ್ನೆ: ಇದು ನಿಜವಾಗಿಯೂ ಸಾಧ್ಯವೆ?</p>
<p>ಸ್ವಾಮಾಜಿ: ಅದರ ಗುರಿಯೂ ಒಂದೇ. ಉದ್ದೇಶ ಮಾತ್ರ ಸರಿಯಾಗಿರಬೇಕು. ಅವರು ಜಯಶಾಲಿಗಳಾಗಲು ಯಾವ ಆತಂಕವಿದೆ?</p>

<!-- 349-8/0299-->

<p>ಪ್ರಶ್ನೆ: ಅಂದರೆ ಎಷ್ಟೋ ಮಂದಿ ಈ ಸಾಧನದ ಮೂಲಕ ಹೋಗಬೇಕೆಂದು ಪ್ರಯತ್ನಿಸಿ, ಕುಡಿತ ಮಾಂಸಭಕ್ಷಣ ಮುಂತಾದುವುಗಳ ಬಲೆಗೆ ಬಿದ್ದಿರುವರು.</p>
<p>ಸ್ವಾಮಿಾಜಿ: ಅದಕ್ಕೆ ಶ್ರೀರಾಮಕೃಷ್ಣರು ಬಂದುದು, ಆ ರೀತಿ ತಂತ್ರ ಸಾಧನೆ ಮಾಡುತ್ತಿದ್ದ ಕಾಲ ಕಳೆದುಹೋಯಿತು. ಅವರೂ ತಾಂತ್ರಿಕ ಸಾಧನೆ ಮಾಡಿದರು, ಈ ದೃಷ್ಟಿಯಿಂದಲ್ಲ. ಎಲ್ಲಿ ಮದ್ಯ ಕುಡಿಯಬೇಕೆಂಬ ಕಟ್ಟಳೆ ಇದೆಯೋ ಅಲ್ಲಿ ಅವರು ಒಂದು ತೊಟ್ಟನ್ನು ಸುಮ್ಮನೆ ತಲೆಗೆ ಸೋಕಿಸಿಕೊಳ್ಳುತ್ತಿದ್ದರು. ತಾಂತ್ರಿಕ ಸಾಧನೆಯ ಪೂಜೆ ಬಹಳ ಕೃತ್ರಿಮದ ಹಾದಿ. ಅದಕ್ಕೆ ನಾನು ಹೇಳಿದ್ದು, ಈ ಪ್ರದೇಶದಲ್ಲಿ ಸಾಕಷ್ಟು ತಾಂತ್ರಿಕ ಸಾಧನೆಯಾಗಿದೆ. ಈಗ ಅದನ್ನು ಮಾರಿ ಹೋಗಬೇಕು, ವೇದಗಳನ್ನು ವ್ಯಾಸಂಗ ಮಾಡಬೇಕು. ನಾಲ್ಕು ಬಗೆಯ ಯೋಗಗಳ ಸಾಮರಸ್ಯವನ್ನು ಸಾಧನೆ ಮಾಡಬೇಕು. ಸಂಪೂರ್ಣ ಜಿತೇಂದ್ರಿಯತ್ವವನ್ನು ಉಳಿಸಿಕೊಳ್ಳಬೇಕು.</p>
<p>ಪ್ರಶ್ನೆ: ನಾಲ್ಕು ಯೋಗಗಳ ಸಾಮರಸ್ಯ ಎಂದರೆ ನಿಮ್ಮ ಅಭಿಪ್ರಾಯವೇನು ?</p>
<p>ಸ್ವಾಮಿಾಜಿ: ಸತ್ಯ ಮಿಥ್ಯಗಳ ವಿವೇಚನಾ ಜ್ಞಾನ, ವೈರಾಗ್ಯ, ಭಕ್ತಿ, ಕರ್ಮ, ಧ್ಯಾನ ಮತ್ತು ಸ್ತ್ರೀಯರ ಬಗ್ಗೆ ಪೂಜ್ಯಭಾವನೆ ಇರಬೇಕು.</p>
<p>ಪ್ರಶ್ನೆ: ಸ್ತ್ರೀಯರನ್ನು ಹೇಗೆ ಪೂಜ್ಯ ದೃಷ್ಟಿಯಿಂದ ನೋಡುವುದು? ಸ್ವಾಮೀಜಿ: ಅವರು ಜಗನ್ಮಾತೆಯ ಪ್ರತಿನಿಧಿ ಸ್ವರೂಪರು. ಎಂದಿನಿಂದ ಜಗನ್ಮಾತೆಯ ನಿಜವಾದ ಪೂಜೆ ಪ್ರಾರಂಭವಾಗುವುದೊ, ಎಂದಿನಿಂದ ಪ್ರತಿಯೊಬ್ಬ ಮನುಷ್ಯನೂ ಮಾತೆಯ ಸಾನ್ನಿಧ್ಯದಲ್ಲಿ ತನ್ನನ್ನು ತಾನು ಅರ್ಪಿಸಿಕೊಳ್ಳುವನೊ, ಅಂದಿನಿಂದ ಭರತಖಂಡದ ನಿಜವಾದ ಏಳೆ ಪ್ರಾರಂಭವಾಗುವುದು.</p>
<p>ಪ್ರಶ್ನೆ : ಸ್ವಾಮಿಜಿ, ನೀವು ಹುಡುಗರಾಗಿದ್ದಾಗ, ಮದುವೆಮಾಡಿಕೊಳ್ಳಿ ಎಂದು ನಿಮಗೆ ಹೇಳುತ್ತಿದ್ದಾಗ ನೀವು ಮಾಡಿಕೊಳ್ಳುವುದಿಲ್ಲ, ನಾನೇನಾಗುವೆ ನೆಂಬುದನ್ನು ನೀವು ನೋಡುತ್ತಿರಿ' ಎಂದು ಉತ್ತರ ಕೊಡುತ್ತಿದ್ದಿರಿ. ನಿಮ್ಮ ಮಾತುಗಳನ್ನು ಅಕ್ಷರಶಃ ಸಮರ್ಥಿಸಿದಿರಿ.</p>
<p>ಸ್ವಾಮಿಾಜಿ: ಹೌದು, ನನ್ನ ಪ್ರಿಯ ಸಹೋದರ ! ನೀನೇ ನೋಡಿದ್ದೆ, ನನಗೆಷ್ಟು ಆಹಾರದ ಅಭಾವವಿತ್ತು ಎಂಬುದನ್ನು. ಜೊತೆಗೆ ನಾನೆಷ್ಟು ಕಷ್ಟಪಟ್ಟು ಕೆಲಸ ಮಾಡಬೇಕಾಗಿತ್ತು ! ಓಹ್! ಅದೆಂತಹ ಕಠೋರವಾದ ದುಡಿತ ! ಇಂದು ಅಮೆರಿಕನ್ನರು ಪ್ರೀತಿಯಿಂದ ಈ ಒಳ್ಳೆಯ ಹಾಸಿಗೆಯನ್ನು ಕೊಟ್ಟಿರುವರು. ನನಗೆ ಉಣ್ಣಲೂ ಕೊಂಚ ಇದೆ. ಆದರೆ ಅಯ್ಯಾ, ನನಗೆ ಶಾರೀರಿಕವಾಗಿ ಸುಖಪಡಲು ಹಣೆಯಲ್ಲಿ ಬರೆದಿಲ್ಲ. ಈ ಸುಪ್ಪತ್ತಿಗೆಯಲ್ಲಿ ಮಲಗುವುದರಿಂದ ನನ್ನ ಖಾಯಿಲೆ ಉಲ್ಪಣವಾಗಿ ನನಗೆ ಉಸಿರು ಕಟ್ಟಿದಂತಾಗುವುದು. ಅದರಿಂದ ಬಿಡುಗಡೆ ಹೊಂದಲು ನಾನು ಇಳಿದು ಬಂದು ನೆಲದ ಮೇಲೆ ಮಲಗಬೇಕು.</p>

<!-- 349-8/0300-->
<p>ಭಾಗ ೩ (ಸುರೇಂದ್ರನಾಥಸೇನ್ )</p>
<p>ಅಧ್ಯಾಯ ೧*</p>
<p>ವರ್ಷ: ಕ್ರಿ.ಶ. ೧೮೯೮ನೇ ಜನವರಿ ೨೨. ಕಲ್ಕತ್ತೆಯ ರಮಾಕಾಂತ ಬೋಸ್ ಬೀದಿಯಲ್ಲಿ ೫೭ನೇ ನಂಬರ್‌ ಮನೆಯ ಬಲರಾಮಬಾಬುಗಳ ಮನೆಯಲ್ಲಿ ಸ್ವಾಮಿಗಳು ಇದ್ದಾಗ ನಾನು ಒಂದು ದಿನ ಬೆಳಿಗ್ಗೆ ಹೊತ್ತಿಗೆ ಮುಂಚೆಯೇ ಸ್ವಾಮಿಗಳಲ್ಲಿಗೆ ಹೋದೆ. ಕೊಠಡಿಯು ಕೇಳುವವರ ಸಂಖ್ಯೆಯಿಂದ ಭರ್ತಿಯಾಗಿತ್ತು. ಸ್ವಾಮಿಗಳು ಹೀಗೆ ಹೇಳುತ್ತಿದ್ದರು; 'ನಮಗೆ ಶ್ರದ್ಧೆ ಬೇಕು, ನಮ್ಮಲ್ಲಿ ನಮಗೆ ನಂಬಿಕೆ ಇರಬೇಕು. ಶಕ್ತಿಯೇ ಜೀವನ, ದುರ್ಬಲತೆಯೇ ಮರಣ. ನಾವೆಲ್ಲಾ ಆತ್ಮ, ಅಜೇಯರು, ಮುಕ್ತರು, ಪವಿತ್ರರು, ಸ್ವಭಾವತಃ ಪರಿಶುದ್ದರು. ನಾವು ಎಂದಾದರೂ ಪಾಪ ಮಾಡಲು ಸಾಧ್ಯವೆ? ಖಂಡಿತ ಇಲ್ಲ. ಇಂತಹ ಶ್ರದ್ದೆ ಆವಶ್ಯಕ. ಇಂತಹ ಶ್ರದ್ದೆ ನಮ್ಮನ್ನು ಮಾನವರನ್ನಾಗಿ ಮಾಡುವುದು. ನಮ್ಮನ್ನು ದೇವತೆಗಳನ್ನಾಗಿ ಮಾಡುವುದು. ಈ ಶ್ರದ್ದೆಯ ಭಾವನೆಯನ್ನು ಕಳೆದುಕೊಂಡಿದ್ದರಿಂದಲೇ ದೇಶ ಅಧೋಗತಿಗಿಳಿದಿದೆ.”</p>
<p>ಪ್ರಶ್ನೆ: ನಾವು ಹೇಗೆ ಈ ಶ್ರದ್ದೆಯನ್ನು ಕಳೆದುಕೊಂಡೆವು?</p>
<p>ಸ್ವಾಮಿಾಜಿ: ನಮ್ಮ ಬಾಲ್ಯದಿಂದಲೇ ನಿಷೇಧಮಯ ಶಿಕ್ಷಣ ಹೊಂದಿದ್ದೇವೆ. ನಾವು ಕೇವಲ ಅನಾಮಧೆಯರು ಎಂಬುದನ್ನು ಕಲಿತಿದ್ದೇವೆ. ನಮ್ಮ ದೇಶದಲ್ಲಿ ಮಹಾತ್ಮರು ಎಂದಾದರು ಉದಿಸಿದ್ದರೆಂದು ಆಲಿಸುವುದು ಕೂಡ ಅತಿ ವಿರಳ. ಯಾವ ವಾಸ್ತವಿಕತೆಯನ್ನೂ ನಮಗೆ ಕಲಿಸಿಲ್ಲ. ನಿಮ್ಮ ಕೈಕಾಲುಗಳನ್ನು ಹೇಗೆ ಉಪಯೋಗಿಸಬೇಕೆಂಬುದೂ ನಿಮಗೆ ಗೊತ್ತಿಲ್ಲ. ಆಂಗ್ಲೆಯ ಪೂರ್ವಿಕರ ಬಗ್ಗೆ ಅಂಕಿ ಅಂಶಗಳನ್ನು ತಿಳಿದು ನಾವು ಪ್ರವೀಣರಾಗುವೆವು. ಆದರೆ ನಮ್ಮ ಪೂರ್ವಿಕರದ್ದೇ ನಮಗೆ ತಿಳಿಯದಿರುವುದು ಶೋಚನೀಯವಾಗಿದೆ. ನಾವು ಕೇವಲ ದುರ್ಬಲತೆಯನ್ನು ಕಲಿತಿದ್ದೇವೆ. ನಾವು ಪರಾಜಿತರಾದುದರಿಂದ ನಾವು ದುರ್ಬಲರು, ನಮಗೆ ಯಾವುದ ರಲ್ಲಿಯೂ ಸ್ವಾತಂತ್ರ್ಯವಿಲ್ಲ ಎಂದು ನಾವು ನಂಬುವಂತೆ ಮಾಡಿಕೊಂಡಿದ್ದೇವೆ. ಹೀಗಾದಮೇಲೆ ಇನ್ನು ಶ್ರದ್ದೆಯನ್ನು ಕಳೆದುಕೊಳ್ಳದೆ ಮತ್ತೇನು? ನಿಜವಾದ ಶ್ರದ್ದೆಯ ಮನೋಭಾವನೆ ನಮಗೆ ಮತ್ತೊಮ್ಮೆ ಹಿಂತಿರುಗಿ ಬರುವಂತೆ ಮಾಡಬೇಕು. ನಮ್ಮ ಸ್ವಂತ ಆತ್ಮಶಕ್ತಿಯಲ್ಲಿ ನಮಗೆ ನಂಬಿಕೆ ಮತ್ತೊಮ್ಮೆ ಜಾಗೃತವಾಗಬೇಕು. ಆಗ ಮಾತ್ರ ದೇಶದೆದುರಿಗಿರುವ ಸಮಸ್ಯೆಗಳೆಲ್ಲಾ ಕ್ರಮೇಣ ನಮ್ಮಿಂದಲೇ ಪರಿಹಾರವಾಗುವುವು. *<span class="en"> C.W, Vol. V, P 332</span></p>

<!-- 349-8/0301-->

<p>ಪ್ರಶ್ನೆ : ಅದು ಹೇಗೆ ಸಾಧ್ಯ? ನಮ್ಮ ಸಮಾಜವನ್ನು ಆವರಿಸಿರುವ ಅಸಂಖ್ಯಾತವಾದ ಹಾನಿಗಳೆಲ್ಲಾ ಹೇಗೆ ತಾನೆ ಕೇವಲ ಶ್ರದ್ದೆಯಿಂದ ಪರಿಹಾರ ವಾಗುವುವು? ಅದೂ ಅಲ್ಲದೆ ದೇಶದಲ್ಲಿ ಅನೇಕ ಪ್ರಬಲವಾದ ದೋಷಗಳಿವೆ. ಅದನ್ನು ತಿಳಿಸಲು ಇಂಡಿಯನ್ ನ್ಯಾಷನಲ್ ಕಾಂಗ್ರೆಸ್ ಮತ್ತು ಇನ್ನೂ ಇತರ ಅನೇಕ ದೇಶಭಕ್ತ ಸಂಸ್ಥೆಗಳು ಬ್ರಿಟಿಷ್ ಸರಕಾರಕ್ಕೆ ಮನವಿಗಳನ್ನು ಕಳುಹಿಸಿ ಸತತವಾದ ಹೋರಾಟ ನಡೆಸುತ್ತಿವೆ. ಅವರ ಬೇಡಿಕೆಗಳನ್ನು ಪ್ರಕಟಿಸಲು ಯಾವುದು ಉತ್ತಮವಾದ ಹಾದಿ? ಇಲ್ಲಿ ಶ್ರದ್ದೆಗೂ ಈ ವಿಷಯಕ್ಕೂ ಏನು ಸಂಬಂಧ?</p>
<p>ಸ್ವಾಮಿಜಿ: ಹೇಳು, ಅವು ಯಾರ ಬೇಡಿಕೆಗಳು? ನಿಮ್ಮವೋ ಅಥವಾ ನಿಮ್ಮ ಪ್ರಭುಗಳದ್ದೋ ? ನಿಮ್ಮದಾಗಿದ್ದರೆ, ನಿಮ್ಮ ರಾಜರು ಅವನ್ನು ಒದಗಿಸುವರೋ ಅಥವಾ ನೀವೇ ಅದನ್ನು ನಿಮಗಾಗಿ ಮಾಡುವಿರೋ,</p>
<p>- ಪ್ರಶ್ನೆ: ಆದರೆ ತನ್ನ ಪ್ರಜೆಗಳ ಇಷ್ಟಾರ್ಥವನ್ನು ನೆರವೇರಿಸುವುದು ರಾಜರ ಕರ್ತವ್ಯ. ರಾಜರಿಂದಲ್ಲದೆ ಮತ್ತಾರಿಂದ ನಾವು ಇದನ್ನು ನಿರೀಕ್ಷಿಸಬೇಕು ?</p>
<p>ಸ್ವಾಮಿಾಜಿ: ಭಿಕ್ಷುಕನ ಬೇಡಿಕೆಗಳೊಂದೂ ಈಡೇರುವುದಿಲ್ಲ. ಸರ್ಕಾರ ನಿಮಗೆ ಬೇಕಾದುದನ್ನೆಲ್ಲಾ ಕೊಡುವುದೆಂದಿಟ್ಟುಕೊಳ್ಳೋಣ. ಜರೂರಾದ ಕೆಲಸಗಳನ್ನು ನೋಡಿಕೊಳ್ಳುವವರಾರು? ಆದ್ದರಿಂದ ಮನುಷ್ಯರನ್ನು ಮೊದಲು ನಿರ್ಮಾಣಮಾಡು. ಪೌರುಷವಂತರಾದ ಮನುಷ್ಯರು ನಮಗೀಗ ಬೇಕಾಗಿರುವುದು. ಶ್ರದ್ದೆಯಿಲ್ಲದಿದ್ದಲ್ಲಿ ಅಂತಹ ಮನುಷ್ಯರನ್ನು ತಯಾರುಮಾಡಲು ಹೇಗೆ ಸಾಧ್ಯ? ಈ ಪ್ರಶ್ನೆ: ಆದರೆ, ಮಹಾಶಯ, ಬಹುಮಂದಿಗೆ ಈ ಅಭಿಪ್ರಾಯವಿರುವುದಿಲ್ಲ.</p>
<p>ಸ್ವಾಮಿಾಜಿ: ನೀನು ಹೇಳುವ 'ಬಹುಮಂದಿ'ಯಲ್ಲಿ ಮುಖ್ಯವಾಗಿ ದಡ್ಡರು, ಸಾಧಾರಣ ಬುದ್ದಿಯುಳ್ಳವರು. ತಮ್ಮಷ್ಟಕ್ಕೆ ತಾವೇ ಯೋಚಿಸುವಂತಹ ಬುದ್ದಿಯುಳ್ಳವರು ಎಲ್ಲಾ ಕಡೆಯಲ್ಲಿಯೂ ಎಲ್ಲೋ ಅತ್ಯಲ್ಪ ಮಂದಿ ಮಾತ್ರ ಕೆಲಸದ ಎಲ್ಲಾ ಇಲಾಖೆಗಳಲ್ಲಿಯೂ, ಎಲ್ಲೆಡೆಯಲ್ಲಿಯೂ ಈ ಬುದ್ದಿವಂತರಾದ ಮನುಷ್ಯರೇ ನಾಯಕರು, ಜನಸಾಧಾರಣರು ದಾರದಂತೆ ಈ ನಾಯಕರು ಎಳೆದ ಕಡೆ ಹೋಗುತ್ತಾರೆ. ಇದೂ ಒಳ್ಳೆಯದೆ. ಏಕೆಂದರೆ ಈ ನಾಯಕರ ಹೆಜ್ಜೆಯನ್ನೇ ಅನುಸರಿಸುವುದರಿಂದ ಎಲ್ಲವೂ ಸರಿಯಾಗಿ ಆಗುವುದು. ಯಾರು ಇನ್ನೊಬ್ಬರಿಗೆ ತಲೆಬಾಗುವುದಕ್ಕಿಂತ ತಾವು ಮೇಲ್ಮಟ್ಟದಲ್ಲಿರುವೆವೆಂದು ಯೋಚಿಸುವರೊ ಅಂಥವರು ಮೂಢರು. ತಮ್ಮ ಅಭಿಪ್ರಾಯದಂತೆಯೇ ನಡೆದು ತಮ್ಮ ಸರ್ವನಾಶಕ್ಕೆ ತಾವೇ ಕಾರಣರಾಗುವರು. ಸಮಾಜ ಸುಧಾರಣೆಯ ವಿಷಯ ಕುರಿತು ನೀನು ಮಾತನಾಡುವೆಯಲ್ಲವೆ! ಆದರೆ ನೀನೇನು ಮಾಡುತ್ತೀಯೆ? ನಿನ್ನ ಸಮಾಜ ಸುಧಾರಣೆ ಎಂಬುದರ ಅರ್ಥವು ವಿಧವಾ ವಿವಾಹ, ಇಲ್ಲವೇ ಸ್ತ್ರೀಯರ ದಾಸ್ಯವಿಮೋಚನೆ ಅಥವಾ ಅಂಥದೇ ಮತ್ತೇನೋ; ಅಷ್ಟೇ ಅಲ್ಲವೆ? ಅಲ್ಲದೆ ಇದೂ ಕೂಡ ಎಲ್ಲೂ ಕೆಲವು ಮತದವರಿಗೆ ಮಾತ್ರ ಅನ್ವಯಿಸುವಂಥದು. ಅಂತಹ ಸುಧಾರಣೆಯ ಯೋಜನೆಯಿಂದ ಕೆಲವರಿಗೆ ಖಂಡಿತವಾಗಿಯೂ ಒಳ್ಳೆಯದಾಗಬಹುದು. ಆದರೆ ಇಡೀ ಜನಾಂಗಕ್ಕೆ ಇದರಿಂದ ಯಾವ ಉಪಯೋಗವಿದೆ?</p>

<!-- 349-8/0302-->
<p>ಇದು ಸುಧಾರಣೆ ಎನ್ನಿಸಿಕೊಳ್ಳುವುದೋ ಅಥವಾ ಸ್ವಾರ್ಥದ ಒಂದು ರೂಪವೊ? ಹೇಗಾದರೂ ಮಾಡಿ ನಿನ್ನ ಕೋಣೆಯನ್ನು ಶುಚಿ ಮಾಡಿದರಾಯಿತು. ಉಳಿದವರ ಪಾಡು ಇನ್ನೂ ಕೆಟ್ಟರೂ ಚಿಂತೆಯಿಲ್ಲ. - ಪ್ರಶ್ನೆ : ಹಾಗಾದರೆ ನೀವು ಹೇಳುವುದು ಸಮಾಜ ಸುಧಾರಣೆಯ ಅಗತ್ಯವೇ ಇಲ್ಲವೆಂದೆ?</p>
<p>ಸ್ವಾಮಿಾಜಿ: ಯಾರು ಹಾಗೆ ಹೇಳಿದ್ದು ? ನಿಸ್ಸಂದೇಹವಾಗಿ ಅದರ ಆವಶ್ಯಕತೆಯಿದೆ. ನೀವು ಮಾತನಾಡುವ ಸಮಾಜ ಸುಧಾರಣೆಗಳಲ್ಲಿ ಮುಕ್ಕಾಲು ಭಾಗ ಬಡಜನ ಮತ್ತು ಸಾಮಾನ್ಯರಿಗೆ ಸಂಬಂಧಪಟ್ಟಿರುವುದಿಲ್ಲ. ಇಲ್ಲಿ ನೀವು ಕೂಗಾಡುತ್ತಿರುವ ವಿಧವಾ ವಿವಾಹ, ಸ್ತ್ರೀ ಸ್ವಾತಂತ್ರ್ಯ ಮುಂತಾದುವುಗಳೆಲ್ಲಾ ಈಗಾಗಲೇ ಅವರಲ್ಲಿ ಬಳಕೆಯಲ್ಲಿವೆ. ಈ ಕಾರಣದಿಂದ ಅವರು ಈ ವಿಷಯಗಳನ್ನೆಲ್ಲಾ ಸುಧಾರಣೆಗಳೆಂದು ತಿಳಿಯುವುದೇ ಇಲ್ಲ. ನಾನೀಗ ಹೇಳುವುದೇನೆಂದರೆ ಶ್ರದ್ದೆಯ ಅಭಾವವೇ ನಮಗುಂಟಾಗಿರುವ ಹಾನಿಗೆಲ್ಲಾ ಕಾರಣ, ಹಾಗೂ ಇನ್ನೂ ಹಾನಿಯನ್ನುಂಟುಮಾಡುತ್ತಿದೆ ಎಂದು. ನನ್ನ ಚಿಕಿತ್ಸಾಕ್ರಮ ಏನೆಂದರೆ ರೋಗದ ಕಾರಣಗಳನ್ನೆಲ್ಲಾ ಬೇರುಸಹಿತ ಕಿತ್ತೊಗೆಯುವುದು. ಅವುಗಳನ್ನು ಹಾಗೇ ಅಡಗಿಸಿಟ್ಟರೆ ಪ್ರಯೋಜನವಿಲ್ಲ. ನಮಗೆ ಅನೇಕ ವಿಧವಾದ ಸುಧಾರಣೆಗಳು ಬೇಕು. ಇದನ್ನು ನಿರಾಕರಿಸುವಷ್ಟು ದಡ್ಡರಾರಿದ್ದಾರೆ? ಉದಾಹರಣೆಗೆ ಭರತಖಂಡಕ್ಕೆ ಅಂತರ್ಜಾತೀಯ ವಿವಾಹ ಪದ್ಧತಿ ಆವಶ್ಯಕ - ಇದಿಲ್ಲದೆ ಹಿಂದೂ ಜನಾಂಗ ದಿನದಿನಕ್ಕೆ ದುರ್ಬಲವಾಗುತ್ತಿದೆ.</p>
<p>- ಅಂದು ಸೂರ್ಯಗ್ರಹಣವಾದುದರಿಂದ ಈ ಪ್ರಶ್ನೆಗಳನ್ನೆಲ್ಲಾ ಕೇಳುತ್ತಿದ್ದ ಸಭ್ಯಗೃಹಸ್ಥನು ಸ್ವಾಮಿಾಜಿಗೆ ಪ್ರಣಾಮ ಮಾಡಿ, 'ನಾನು ಗಂಗಾ ನದಿಗೆ ಸ್ನಾನಕ್ಕೆ ತೆರಳಬೇಕು. ಖಂಡಿತ ನಾನು ಇನ್ನೊಂದು ದಿನ ಬರುವೆ'' ಎಂದು ಹೇಳಿ ಹೋದನು.</p>

<!-- 349-8/0303-->
<p>ಅಧ್ಯಾಯ ೨ *</p>
<p>ವರ್ಷ: ಕ್ರಿ.ಶ. ೧೮೯೮ನೇ ಜನವರಿ ೨೩. ಸಂಜೆಯಾಗಿತ್ತು. ಬಾಗ್‌ಬಜಾರಿನ ಬಲರಾಮ ಬಾಬುಗಳ ಮನೆಯಲ್ಲಿ ರಾಮಕೃಷ್ಣ ಸಂಸ್ಥೆಯ ವಾರದ ಸಭೆಯ ಸಂದರ್ಭ, ಸ್ವಾಮಿ ತುರೀಯಾನಂದ, ಸ್ವಾಮಿ ಯೋಗಾನಂದ, ಸ್ವಾಮಿ ಪ್ರೇಮಾನಂದ ಮತ್ತಿತರರು ಮಠದಿಂದ ಬಂದಿದ್ದರು. ಸ್ವಾಮಾಜಿ ವರಾಂಡದಲ್ಲಿ ಪೂರ್ವಾಭಿಮುಖವಾಗಿ ಆಸನಾರೂಢರಾಗಿದ್ದರು. ವರಾಂಡದ ಪೂರ್ವ ದಕ್ಷಿಣ ಮತ್ತು ಉತ್ತರ ಭಾಗಗಳೆಲ್ಲಾ ಜನರಿಂದ ಕಿಕ್ಕಿರಿದಿದ್ದಿತು. ಸ್ವಾಮಿಾಜಿ ಕಲ್ಕತ್ತೆಯಲ್ಲಿದ್ದಾಗ ಪ್ರತಿದಿನವೂ ಹೀಗೆ ಆಗುತ್ತಿತ್ತು.</p>
<p>ಸಭೆಗೆ ಬಂದಿದ್ದವರಲ್ಲಿ ಅನೇಕರಿಗೆ ಸ್ವಾಮಿಜಿ ಬಹು ಚೆನ್ನಾಗಿ ಹಾಡುವರೆಂದು ತಿಳಿದಿದ್ದಿತು. ಅವರಿಂದ ಹಾಡಿಸಬೇಕೆಂದು ಅವರೆಲ್ಲಾ ಅಪೇಕ್ಷಿಸುತ್ತಿದ್ದರು. ಅದನ್ನು ತಿಳಿದು ಮಾಸ್ಟರ್ ಮಹಾಶಯರು ತಮ್ಮ ಬಳಿಯಲ್ಲಿದ್ದ ಕೆಲವು ಸಭ್ಯ ಗೃಹಸ್ಥರಿಗೆ ಸ್ವಾಮಿಾಜಿಯನ್ನು ಹಾಡಲು ಕೇಳುವಂತೆ ಪಿಸುಗುಟ್ಟಿದರು. ಆದರೆ ಸ್ವಾಮಾಜಿ ಅವರ ಅಭಿಲಾಷೆಯನ್ನು ಅರಿತು ನಸುನಗುತ್ತಾ ಕೇಳಿದರು: 'ಮಾಸ್ಟರ್ ಮಹಾಶಯ, ನಿಮ್ಮಲ್ಲೇ ಏನನ್ನು ಕುರಿತು ಹೀಗೆ ಪಿಸುಗುಟ್ಟಿಕೊಳ್ಳುತ್ತಿರುವಿರಿ ? ದಯವಿಟ್ಟು ಹೇಳಿ.'' ಮಾಸ್ಟರ್ ಮಹಾಶಯರ ಪ್ರಾರ್ಥನೆಯಂತೆ ಸ್ವಾಮಿಾಜಿ ತಮ್ಮ ಇಂಪಾದ ಕಂಠದಿಂದ ಹಾಡಲುಪಕ್ರಮಿಸಿದರು - “ಪ್ರೇಮ ಮಾತೆ ಶ್ಯಾಮಾಳನ್ನು ನಿನ್ನ ಹೃದಯದಲ್ಲಿ ಪ್ರೇಮಪೂರ್ವಕವಾಗಿ ಎಚ್ಚರಿಕೆಯಿಂದ ನೋಡಿಕೊ” - ವೀಣೆಯನ್ನಾರೋ ನುಡಿಸುತ್ತಿರುವರೋ ಎಂಬಂತಿತ್ತು ! ಮುಕ್ತಾಯವಾದ ಮೇಲೆ, ಅವರು ಮಾಸ್ಟರ್ ಮಹಾಶಯರಿಗೆ “ಈಗ ನಿಮಗೆ ತೃಪ್ತಿಯಾಯಿತೇ? ಇನ್ನು ಸಾಕು, ಹೆಚ್ಚಿಗೆ ಹಾಡುವುದಿಲ್ಲ. ಇಲ್ಲದಿದ್ದರೆ ಅದರ ಪರವಶತೆಯಲ್ಲೇ ನಾನು ಸಂಪೂರ್ಣವಾಗಿ ಮೈಮರೆಯುವೆ. ಅಲ್ಲದೆ ಪಾಶ್ಚಾತ್ಯ ದೇಶದಲ್ಲಿ ಉಪನ್ಯಾಸ ಮಾಡಿ ಮಾಡಿ ನನ್ನ ಧ್ವನಿ ಒಡೆದು ಹೋಗಿದೆ. ನನ್ನ ಧ್ವನಿ ಕೊಂಚ ಚೆನ್ನಾಗಿಯೇ ಕಂಪಿಸುತ್ತದೆ' ಎಂದರು.</p>
<p>ನಂತರ ಸ್ವಾಮಿಜಿ ತಮ್ಮ ಬ್ರಹ್ಮಚಾರಿ ಶಿಷ್ಯನೊಬ್ಬನನ್ನು ಮುಕ್ತಿಯ ವಿಷಯವನ್ನು ಕುರಿತು ಮಾತನಾಡುವಂತೆ ಹೇಳಿದರು. ಹಾಗೆಯೇ ಬ್ರಹ್ಮಚಾರಿ ಎದ್ದು ನಿಂತು ಕೊಂಚ ಹೊತ್ತು ಮಾತನಾಡಿದ, ಇನ್ನೂ ಕೆಲವರು ಹಾಗೇ ಮಾಡಿದರು. ನಂತರ ಸ್ಯಾಮಾಜಿ ಆಗ ಮಾತನಾಡಿದ ವಿಷಯದ ಮೇಲೆ ಚರ್ಚಿಸಲು ಕರೆದರು. ತಮ್ಮ ಗೃಹಸ್ಯ ಭಕ್ತನೊಬ್ಬನನ್ನು ಅದನ್ನು ಮೊದಲು ಪ್ರಾರಂಭಿಸಲು ಹೇಳಿದರು. ಆದರೆ ಅವನು ಅದೈತ ಮತ್ತು ಜ್ಞಾನವನ್ನು ಸಮರ್ಥಿಸ ಹೋಗಿ ದೈತ ಮತ್ತು ಭಕ್ತಿಗೆ ಕೀಳು ಸ್ಥಳವನ್ನು ನಿರ್ದೆಶಿಸಹೋದದ್ದರಿಂದ ಸಭಿಕರಲ್ಲೊಬ್ಬರು ಅದನ್ನು ಪ್ರತಿಭಟಿಸಿದರು. ಇಬ್ಬರೂ ಎದುರಾಳಿಗಳೂ ತಮ್ಮ ತಮ್ಮ ಅಭಿಪ್ರಾಯವನ್ನೇ ಮುಂದಿಟ್ಟುಕೊಂಡು ಅದನ್ನು ಸ್ಥಿರಪಡಿಸಲು ಪ್ರಯತ್ನಿಸಿದಾಗ ಅಲ್ಲೊಂದು ನಿಜವಾದ ವಾಗ್ಯುದ್ಧವೇ *<span class="en"> C.W, Vol. V, P. 334</span></p>

<!-- 349-8/0304-->
<p>ಪ್ರಾರಂಭವಾಯಿತು. ಸ್ವಾಮಿಾಜಿ ಕೊಂಚ ಹೊತ್ತು ಇದನ್ನು ವೀಕ್ಷಿಸುತ್ತಿದ್ದರು. ಅವರು ಬರುಬರುತ್ತಾ ಗಂಭೀರವಾಗಲಾರಂಭಿಸಿದಾಗ ಸ್ವಾಮಿಜಿಯವರು ಅವರಿಗೆ ಭಾಷಣ ಮಾಡುವಂತೆ ಹೇಳಿ ಸುಮ್ಮನಿರಿಸಿದರು.</p>
<p>ವಾದ ಮಾಡುವಾಗ ಏಕೆ ಉದ್ವಿಗ್ನರಾಗಿ ಎಲ್ಲವನ್ನೂ ಹಾಳುಮಾಡುವಿರಿ? ಇಲ್ಲಿ ಕೇಳಿ ! ಶ್ರೀರಾಮಕೃಷ್ಣರು ನಿಜವಾದ ಜ್ಞಾನ, ನಿಜವಾದ ಭಕ್ತಿ ಎರಡೂ ಒಂದೇ ಎಂದು ಹೇಳುತ್ತಿದ್ದರು. ಭಕ್ತಿಸೂತ್ರದ ಪ್ರಕಾರ ದೇವರು 'ಪ್ರೇಮಮಯನು.' ನಾವು ಅವನನ್ನು 'ನಾನು ದೇವರನ್ನು ಪ್ರೀತಿಸುತ್ತೇನೆ' ಎಂದು ಕೂಡ ಹೇಳಲಾರೆವು. ಏಕೆಂದರೆ ಅವನು ಸಂಪೂರ್ಣ ಪ್ರೇಮಸರೂಪನು. ಅವನಿಂದ ಹೊರಗೆ ಪ್ರೇಮವೇ ಇಲ್ಲ. ನಾವು ಅವನನ್ನು ಪ್ರೀತಿಸುವುದಕ್ಕಾಗಿ ನಮ್ಮ ಹೃದಯದಲ್ಲಿ ಹೊಂದಿರುವ ಪ್ರೇಮವೂ ಕೂಡ ಅವನೇ. ಇದೇ ರೀತಿಯಲ್ಲಿ, ದೇವರೆಡೆಗೆ ನಮ್ಮನ್ನು ಸೆಳೆಯುವ ಯಾವ ಆಕರ್ಷಣೆಯೇ ಆಗಲಿ, ಮನೋಪ್ರವೃತ್ತಿಯೇ ಆಗಲಿ ಎಲ್ಲಾ ಅವನೇ ಆಗಿದ್ದಾನೆ. ಕಳ್ಳನು ಕದಿಯುವಾಗ, ಸೂಳೆ ತನ್ನ ದೇಹವನ್ನು ವ್ಯಭಿಚಾರಕ್ಕೆ ಮಾರಿಕೊಳ್ಳುವಾಗ, ತಾಯಿ ಮಗುವನ್ನು ಪ್ರೀತಿಸುವಾಗ - ಇವೆಲ್ಲದರಲ್ಲಿಯೂ ದೇವರಿರುವನು. ಅವನು ಸತ್ವವ್ಯಾಪಿ. ಜ್ಞಾನಸೂತ್ರದ ಪ್ರಕಾರ ಕೂಡ ಎಲ್ಲೆಡೆಯಲ್ಲಿಯೂ ದೇವರನ್ನು ನಾವು ಸಾಕ್ಷಾತ್ಕರಿಸಿ ಕೊಳ್ಳಬಹುದು. ಜ್ಞಾನ ಮತ್ತು ಭಕ್ತಿಯ ಸಮನ್ವಯತೆ ಇಲ್ಲಿದೆ. ಯಾವಾಗ ದೈವೀಭಾವದಲ್ಲಿ ಸಂಪೂರ್ಣವಾಗಿ ತನ್ಮಯರಾಗುವೆವೊ, ಎಂದರೆ ಸಮಾಧಿಸ್ಥಿತಿಯನ್ನು ಪಡೆಯುವೆವೊ ಆಗ ಮಾತ್ರ ಈ ದೈತಭಾವ ಅಳಿಸಿಹೋಗುವುದು. ದೇವರು, ಭಕ್ತ ಎಂಬ ಭಿನ್ನತೆ ಮಾಯವಾಗುವುದು. ಭಕ್ತಿಯನ್ನು ವಿವರಿಸುವ ಧರ್ಮಗ್ರಂಥದಲ್ಲಿ ಐದು ಬೇರೆ ಬೇರೆ ವಿಧವಾದ ಸಂಬಂಧಗಳನ್ನು ಹೇಳಿದೆ. ಇವುಗಳಲ್ಲಿ ಯಾವುದಾದರೊಂದು ಮಾರ್ಗವನ್ನನುಸರಿಸಿದರೂ ದೇವರನ್ನು ಪಡೆಯಬಹುದು. ಇದರ ಜೊತೆಗೆ ಇನ್ನೊಂದನ್ನೂ ಸೇರಿಸಬಹುದು - ಅದೇ ದೇವರಲ್ಲಿ ತಾನು ಐಕ್ಯ ಎಂದು ಧ್ಯಾನಮಾಡುವುದು. ಹೀಗೆ ಭಕ್ತರು ಅದೈತಿಗಳನ್ನು ಭಕ್ತರೆಂದೂ ಆದರೆ ದೇವರಲ್ಲಿ ಐಕ್ಯರಾದವರೆಂದೂ ಕರೆಯಬಹುದು. ಎಲ್ಲಿಯವರೆಗೆ ಮಾಯಾ ಜಗತ್ತಿನ ಎಲ್ಲೆಯೊಳಗೆ ಇರುವೆವೊ ಅಲ್ಲಿಯವರೆಗೂ ದೈತಭಾವ ನಿಸ್ಸಂದೇಹವಾಗಿ ಇದ್ದೇ ಇರುವುದು. ದೇಶ-ಕಾಲ-ನಿಮಿತ್ತ ಅಥವಾ ನಾಮರೂಪಗಳೇ ಮಾಯೆಯೆನ್ನುವುದು. ಯಾವಾಗ ಈ ಮಾಯೆಯನ್ನು ಮಾರಿಹೋಗುವೆವೋ ಆಗ ಮಾತ್ರ ಈ ಏಕತ್ವ ಸಾಕ್ಷಾತ್ಕಾರ ವಾಗುವುದು. ಆಗ ಮಾನವನು ದೈತಿಯೂ ಅಲ್ಲ ಅದೈತಿಯೂ ಅಲ್ಲ. ಅವನಿಗೆ ಎಲ್ಲವೂ ಒಂದೆ. ಭಕ್ತ ಮತ್ತು ಜ್ಞಾನಿಗಳ ಮಧ್ಯೆ ನಮಗೆ ಕಾಣಬರುವ ಈ ಭಿನ್ನತೆಯೆಲ್ಲ ಪ್ರಾರಂಭದಲ್ಲಿರುವ ಅವಸ್ಥೆ, ದೇವರನ್ನು ಒಬ್ಬ ಹೊರಗಡೆ ನೋಡುವನು, ಮತ್ತೊಬ್ಬ ಒಳಗಡೆ ಕಾಣುವನು. ಆದರೆ ಮತ್ತೊಂದು ವಿಷಯ - ಶ್ರೀರಾಮಕೃಷ್ಣರು ಹೇಳುತ್ತಿದ್ದರು - ಭಕ್ತಿಯ ಮತ್ತೊಂದು ಅವಸ್ಥೆ ಪರಾಭಕ್ತಿ. ಎಂದರೆ ಮುಕ್ತಿ ಗಳಿಸಿದಮೇಲೆ, ಅದೃತಾವಸ್ಥೆಯಲ್ಲಿ ಸ್ಥಿತವಾದಮೇಲೆ ದೇವರನ್ನು ಪ್ರೀತಿಸುವುದು. ಇದೊಂದು ಅಸಂಗತೋಕ್ತಿಯಂತೆ ಕಾಣಬಹುದು. ಮುಕ್ತಿಯನ್ನು ಗಳಿಸಿದ ಮೇಲೂ ಭಕ್ತಿ ಭಾವವನ್ನುಳಿಸಿಕೊಳ್ಳಬೇಕೆ, ಬಯಸಬೇಕೆ ಎಂಬ ಪ್ರಶ್ನೆ ಏಳಬಹುದು. ಇದಕ್ಕೆ</p>

<!-- 349-8/0305-->

<p>ಉತ್ತರ 'ಮುಕ್ತ ಅಥವಾ ಬಂಧನರಹಿತನು ಎಲ್ಲಾ ನಿಯಮಗಳಿಗೂ ಅತೀತನು.' ಅವನ ವಿಷಯದಲ್ಲಿ ಯಾವ ನಿಯಮವನ್ನೂ ಅಳವಡಿಸಲಾಗುವುದಿಲ್ಲ. ಆದ್ದರಿಂದ ಅವನ ವಿಷಯವಾಗಿ ಯಾವ ಪ್ರಶ್ನೆಯೂ ಏಳುವುದಿಲ್ಲ. ಮುಕ್ತನಾದ ಮೇಲೂ ಕೆಲವರು ಕೇವಲ ತಮ್ಮ ಸ್ವಂತ ಇಚ್ಛೆಯಿಂದ ಅದರ ಸವಿಯನ್ನು ಅನುಭವಿಸಲು ಭಕ್ತರಾಗುಳಿಯುವರು. - ಪ್ರಶ್ನೆ : ತಾಯಿಗೆ ಮಗುವಿನಲ್ಲಿರುವ ಪ್ರೇಮದಲ್ಲಿ ದೇವರಿರಬಹುದು. ಆದರೆ, ಮಹಾಶಯರೆ, ಕಳ್ಳರಲ್ಲಿ, ಸೂಳೆಯಲ್ಲಿ ಅವರ ಸಹಜ ಪಾಪವೃತ್ತಿಗಳಲ್ಲೂ ದೇವರಿದ್ದಾನೆಂದರೆ ಈ ಅಭಿಪ್ರಾಯ ನಿಜವಾಗಿಯೂ ದಿಗ್ಭ್ರಮೆ ಹಿಡಿಸುವುದು. ಹೀಗಾದ ಪಕ್ಷಕ್ಕೆ, ದೇವರು ಈ ಜಗತ್ತಿನಲ್ಲಿ ಪುಣ್ಯಕ್ಕೆ ಎಷ್ಟು ಜವಾಬ್ದಾರನೋ ಪಾಪಕ್ಕೂ ಅಷ್ಟೇ ಜವಾಬ್ದಾರನೆಂದು ಅರ್ಥವಾಗುವುದು. - ಸ್ವಾಮಿಜಿ: ಪೂರ್ಣ ಸಾಕ್ಷಾತ್ಕಾರ ಸ್ಥಿತಿಯಲ್ಲಿ ಈ ಬಗೆಯ ಜ್ಞಾನ ಬರುವುದು. ಆಗ ನಾವು ಎಲ್ಲಿ ಪ್ರೇಮದ ಆವಿರ್ಭಾವವನ್ನು ನೋಡಿದರೂ, ಆಕರ್ಷಣೀಯ ವಾದುದನ್ನು ನೋಡಿದರೂ, ಅವೆಲ್ಲಾ ಪರಮಾತ್ಮನೆಂದು ಗೊತ್ತಾಗುವುದು. ಆದರೆ ಈ ಜನ್ಮದಲ್ಲೇ ಆ ಗುರಿಯನ್ನು ನೋಡಿ ಸಾಕ್ಷಾತ್ಕರಿಸಿಕೊಳ್ಳಬೇಕಾದರೆ ಮೊದಲು ಆ ಸ್ಥಿತಿಯನ್ನು ಪಡೆಯಬೇಕು.</p>
<p>ಪ್ರಶ್ನೆ: ಆದರೂ ದೇವರು ಪಾಪದಲ್ಲಿಯೂ ಇದ್ದಾನೆ ಎಂಬುದನ್ನು ಒಪ್ಪಿಕೊಳ್ಳಬೇಕು !</p>
<p>ಸ್ವಾಮಿಾಜಿ: ಇಲ್ಲಿ ನೋಡು, ವಾಸ್ತವಿಕವಾಗಿ ಒಳ್ಳೆಯದು ಕೆಟ್ಟುದು ಎಂಬ ಭಿನ್ನ ವಸ್ತುಗಳಿಲ್ಲವೇ ಇಲ್ಲ. ಅವು ಕೇವಲ ಸಾಂಪ್ರದಾಯಿಕ ಪದಗಳು. ಒಂದೇ ವಸ್ತುವನ್ನು ನಾವು ಒಮ್ಮೆ ಕೆಟ್ಟುದೆಂದೂ ಮತ್ತೊಮ್ಮೆ ಒಳ್ಳೆಯದೆಂದೂ ನಾವು ಅದನ್ನು ಉಪಯೋಗಿಸಿಕೊಳ್ಳುವ ರೀತಿಯಲ್ಲಿ ಹೇಳುತ್ತೇವೆ. ಉದಾಹರಣೆಗೆ ದೀಪದ ಬೆಳಕನ್ನು ತೆಗೆದುಕೊ, ಅದು ಉರಿಯುತ್ತಿರುವುದರಿಂದ ನಮಗೆ ನೋಡುವುದಕ್ಕೂ, ಅನೇಕ ಉಪಯುಕ್ತವಾದ ಕೆಲಸಗಳನ್ನು ಮಾಡುವುದಕ್ಕೂ ಸಾಧ್ಯ. ಇದು ದೀಪವನ್ನು ಉಪಯೋಗಿಸುವ ಹಲವು ವಿಧಾನಗಳಲ್ಲೊಂದು. ನಾವು ಬೆರಳನ್ನು ದೀಪಕ್ಕೆ ಹಿಡಿದರೆ ಬೆರಳು ಸುಟ್ಟುಹೋಗುವುದು. ಅದೇ ದೀಪವನ್ನು ಉಪಯೋಗಿಸುವ ಮತ್ತೊಂದು ವಿಧಾನ ಇದು. ಆದ್ದರಿಂದ ಒಂದು ವಸ್ತುವು ಒಳ್ಳೆಯದಾಗುವುದೂ, ಕೆಟ್ಟದಾಗುವುದೂ ಅದನ್ನು ಉಪಯೋಗಿಸುವ ರೀತಿಯಲ್ಲಿದೆ. ಹೀಗೆಯೇ ಸದ್ಗುಣ ದುರ್ಗುಣಗಳೂ ಕೂಡ. ವಿಸ್ತಾರವಾಗಿ ಹೇಳಬೇಕಾದರೆ ನಮ್ಮ ಮನಸ್ಸಿನ ಮತ್ತು ದೇಹದ ಸ್ವಾಭಾವಿಕ ಶಕ್ತಿಯನ್ನು ಯೋಗ್ಯರೀತಿಯಲ್ಲಿ ಉಪಯೋಗಿಸಿದರೆ ಅದು ಸದ್ಗುಣವೆನ್ನಿಸಿಕೊಳ್ಳುವುದು. ಅಯೋಗ್ಯ ರೀತಿಯಲ್ಲಿ ಉಪಯೋಗಿಸಿದರೆ, ವ್ಯರ್ಥಮಾಡಿದರೆ, ಅದೇ ದುರ್ಗುಣವೆನ್ನಿಸಿ ಕೊಳ್ಳುವುದು.</p>
<p>ಹೀಗೆ ಪ್ರಶ್ನೆಯಾದ ಮೇಲೆ ಪ್ರಶ್ನೆಗಳು ಕೇಳಲ್ಪಟ್ಟು ಉತ್ತರ ಕೊಡಲಾಯಿತು. ಯಾರೋ ಹೇಳಿದರು, “ಒಂದು ಸ್ವರ್ಗಿಯ ವಸ್ತು ಮತ್ತೊಂದನ್ನು ಆಕರ್ಷಿಸುವ ಕಡೆ</p>

<!-- 349-8/0306-->
<p>ಕೂಡ ದೇವರಿದ್ದಾನೆಂಬ ವಾದ ನಿಜವಾದ ಸಂಗತಿಯಾಗಿರಬಹುದು, ಅಥವಾ ಸುಳ್ಳಾಗಿರಬಹುದು. ಆದರೆ ಈ ಉದ್ದೇಶವನ್ನು ತಿಳಿಸುವ ಮನೋಹರವಾದ ಭಾವನೆಯನ್ನು ಯಾರೂ ನಿರಾಕರಿಸಲಾರರು.”</p>
<p>ಸ್ವಾಮಿಾಜಿ: ಇಲ್ಲ, ನನ್ನ ಪ್ರಿಯ ಮಹಾಶಯರೆ, ಅದು ಕವಿತೆಯಲ್ಲ. ಯಾವಾಗ ಜ್ಞಾನವನ್ನು ಪಡೆಯುವೆವೋ ಆಗ ಅದರ ಸತ್ಯಾಂಶ ಅರಿವಾಗುವುದು.</p>
<p>ಈ ವಿಷಯವಾಗಿ ಸ್ವಾಮಿಜಿ ಮುಂದುವರಿಸಿ ಹೇಳಿದ್ದನ್ನೆಲ್ಲಾ ಕೇಳಿ ನಾನು ಈ ರೀತಿ ಅರ್ಥಮಾಡಿಕೊಂಡೆ : ದೇಹ ಮತ್ತು ಆತ್ಮ ಎರಡೂ ಬಾಹ್ಯದೃಷ್ಟಿಯಿಂದ ಭಿನ್ನವಸ್ತುಗಳೆಂದು ಅನ್ನಿಸಿದರೂ ವಾಸ್ತವಿಕವಾಗಿ ಅವೆರಡೂ ಒಂದೇ ವಸ್ತುವಿನ ಎರಡು ರೂಪಗಳು. ಹಾಗೆಯೇ ಈ ಪಂಚಭೂತಾತ್ಮಕ ಪ್ರಪಂಚದಲ್ಲಿ ನಮಗೆ ತಿಳಿದಿರುವ ಎಲ್ಲಾ ಬಗೆಯ ವಿಭಿನ್ನ ಶಕ್ತಿಗಳು ಒಂದೇ ಶಕ್ತಿಯ ವಿವಿಧ ಆವಿರ್ಭಾವಗಳು. ಕಡಿಮೆ ಆತ್ಮಶಕ್ತಿಯು ಆವಿರ್ಭಾವವಾಗಿರುವ ವಸ್ತುವನ್ನು ನಾವು ಜಡವಸ್ತುವೆನ್ನುತ್ತೇವೆ. ಹೆಚ್ಚು ವಿಕಾಸವಾಗಿದ್ದರೆ ಜೀವಂತವೆನ್ನುತ್ತೇವೆ. ಎಲ್ಲಾ ಕಾಲದಲ್ಲಿಯೂ ಎಲ್ಲಾ ಸ್ಥಿತಿಯಲ್ಲಿಯೂ ಯಾವೊಂದು ವಸ್ತುವೂ ಸಂಪೂರ್ಣವಾಗಿ ಜಡವಾಗೇ ಉಳಿಯುವುದಿಲ್ಲ. ಯಾವ ಶಕ್ತಿಯು ಈ ಭೌತಿಕ ಪ್ರಪಂಚದಲ್ಲಿ ಆಕರ್ಷಣ ಅಥವಾ ಗುರುತ್ವಾಕರ್ಷಣದಂತೆ ಪ್ರದರ್ಶಿತವಾಗಿದೆಯೋ ಅದೇ ಶಕ್ತಿಯು ಇನ್ನೂ ಶ್ರೇಷ್ಠವಾದ ಸೂಕ್ಷ್ಮಸ್ಥಿತಿಯಲ್ಲಿ, ಆತ್ಮಸಾಕ್ಷಾತ್ಕಾರದ ಅತ್ಯುಚ್ಚ ಆಧ್ಯಾತ್ಮಿಕ ಸ್ಥಿತಿಯಲ್ಲಿ ಪ್ರೇಮದ ಹಾಗೆ ಭಾಸವಾಗುವುದು.</p>
<p>ಪ್ರಶ್ನೆ: ಪ್ರತಿಯೊಬ್ಬ ವ್ಯಕ್ತಿಯ ಸಾಧನೆಯ ಸಂದರ್ಭದಲ್ಲಿ ಕೂಡ ಈ ಬಗೆಯ ವ್ಯತ್ಯಾಸ ಏಕೆ ತೋರಬೇಕು? ತನ್ನ ಸ್ವಾಭಾವಿಕ ಶಕ್ತಿಯನ್ನು ಈ ರೀತಿ ಅಯೋಗ್ಯ ರೀತಿಯಲ್ಲಿ ಉಪಯೋಗಿಸುವ ಪ್ರವೃತ್ತಿಯಾದರೂ ಮನುಷ್ಯನಿಗೇಕಿರಬೇಕು?</p>
<p>ಸ್ವಾಮಿಾಜಿ: ಪ್ರವೃತ್ತಿಯು ಅವನ ಪೂರ್ವಜನ್ಮದ ಕರ್ಮಫಲದಿಂದ ಪ್ರಾಪ್ತ ವಾಗುವುದು. ಪ್ರತಿಯೊಂದೂ ಅವನವನ ಕರ್ಮಫಲ. ಆದ್ದರಿಂದ ಪ್ರವೃತ್ತಿಗಳನ್ನು ಹಿಡಿತದಲ್ಲಿಟ್ಟುಕೊಂಡು ಅದನ್ನು ಯೋಗ್ಯರೀತಿಯಲ್ಲಿ ವ್ಯವಸ್ಥೆಗೊಳಿಸುವುದು ಪ್ರತಿಯೊಬ್ಬ ವ್ಯಕ್ತಿಯ ಕೈಯಲ್ಲೂ ಸಂಪೂರ್ಣವಾಗಿ ಇದೆ.</p>
<p>ಪ್ರಶ್ನೆ: ಪ್ರತಿಯೊಂದೂ ನಮ್ಮ ನಮ್ಮ ಕರ್ಮಫಲಗಳೇ ಆದರೂ, ಅದಕ್ಕೆ ಒಂದು ಆದಿ ಇರಬೇಕಲ್ಲವೆ? ಹಾಗಾದರೆ ಆದಿಯಲ್ಲಿ ನಮ್ಮ ಪ್ರವೃತ್ತಿಗಳು ಏಕೆ ಒಳ್ಳೆಯದಾಗಿ ಅಥವಾ ಕೆಟ್ಟುದಾಗಿ ಇರಬೇಕು ?</p>
<p>ಸ್ವಾಮಿಾಜಿ: ಒಂದು ಆದಿ ಇದೆ ಎಂದು ನಿನಗೆ ಹೇಗೆ ಗೊತ್ತು? ಸೃಷ್ಟಿಗೆ ಆದಿಯಿಲ್ಲ - ಇದೇ ವೇದಗಳ ಸಿದ್ದಾಂತ, ದೇವರಿರುವರೆಗೂ ಸೃಷ್ಟಿಯೂ ಇರುವುದು.</p>
<p>ಪ್ರಶ್ನೆ : ಸರಿ ಮಹಾಶಯರೆ, ಈ ಮಾಯೆ ಏಕೆ ಇಲ್ಲಿದೆ? ಅದು ಎಲ್ಲಿಂದ ಬಂತು?</p>

<!-- 349-8/0307-->

<p>ಸ್ಯಾಮಾಜಿ: ದೇವರ ವಿಷಯವಾಗಿ 'ಏಕೆ' ಎಂದು ಕೇಳುವುದು ತಪ್ಪು. ಯಾರಿಗೆ ಅಪೇಕ್ಷೆ ಇದೆಯೊ ಯಾರು ಅಪೂರ್ಣರೊ ಅವರ ವಿಷಯವಾಗಿ ಹೀಗೆ ಕೇಳಬಹುದು. ಯಾರಿಗೆ ಅಪೇಕ್ಷೆಗಳೇ ಇಲ್ಲವೊ ಯಾರು ಪೂರ್ಣನೋ ಅವನ ವಿಚಾರವಾಗಿ 'ಏಕೆ?' ಎಂಬುದು ಇರಲು ಸಾಧ್ಯವೆ? ಎಲ್ಲಿಂದ ಮಾಯೆ ಬಂದಿತು ?' ಎಂಬ ಪ್ರಶ್ನೆಯನ್ನೇ ಕೇಳಬಾರದು. ಕಾಲ ದೇಶ ನಿಮಿತ್ತವೇ ಮಾಯೆ, ನೀನು, ನಾನು, ಪ್ರತಿಯೊಬ್ಬರೂ ಈ ಮಾಯೆಯೊಳಗೆ ಇರುವೆವು. ನೀನು ಮಾಯೆಯ ಆಚೆ ಏನಿದೆ ಎಂದು ಕೇಳುತ್ತಿರುವೆ: ನೀನು ಮಾಯೆಯೊಳಗೆ ಇರಬೇಕಾದರೆ ಈ ಪ್ರಶ್ನೆಯನ್ನು ಹೇಗೆ ಕೇಳುವೆ?</p>
<p>ಪುನಃ ಅನೇಕ ಪ್ರಶ್ನೆಗಳು ಕೇಳಲ್ಪಟ್ಟವು. ನಂತರ ಸಂಭಾಷಣೆಯು ಮಿಲ್, ಹ್ಯಾಮಿಲ್ಟನ್, ಹರ್ಬಟ್್ರ ಸ್ಪೆನ್ಸರ್ ಮುಂತಾದವರ ತತ್ತ್ವ, ಸಿದ್ಧಾಂತಗಳ ಮೇಲೆ ಜರುಗಿತು. ಸ್ವಾಮಿಗಳು ಎಲ್ಲರಿಗೂ ತೃಪ್ತಿಯಾಗುವಂತೆ ಅವುಗಳ ಮೇಲೆ ವಿಸ್ತಾರವಾಗಿ ಮಾತನಾಡಿದರು. ಅವರ ಪಾಶ್ಚಾತ್ಯ ತತ್ವಶಾಸ್ತ್ರದ ಪಾಂಡಿತ್ಯವನ್ನೂ, ಅವರು ತಕ್ಷಣವೇ ಕೊಡುತ್ತಿದ್ದ ಉತ್ತರವನ್ನೂ ನೋಡಿ ಪ್ರತಿಯೊಬ್ಬರೂ ವಿಸ್ಮಿತರಾದರು.</p>
<p>ಅನಂತರ ಸ್ವಲ್ಪ ಹೊತ್ತು ವಿವಿಧ ವಿಷಯಗಳ ಮೇಲೆ ಸಂಭಾಷಣೆ ಜರುಗಿ ಸಭೆ ಮುಕ್ತಾಯಗೊಂಡಿತು.</p>

<!-- 349-8/0308-->
<p>ಅಧ್ಯಾಯ ೩*</p>
<p>ವರ್ಷ: ಕ್ರಿ.ಶ. ೧೮೯೮ನೇ ಜನವರಿ ೨೪. ಶನಿವಾರ ಸ್ವಾಮಿಜಿಯನ್ನು ಪ್ರಶ್ನಿಸಿದ ಸಭ್ಯ ಮನುಷ್ಯನೇ ಪುನಃ ಇಂದೂ ಬಂದಿದ್ದನು. ಅವನು ಮತ್ತೆ ಅಂತರ್ಜಾತೀಯ ವಿವಾಹದ ವಿಷಯವನ್ನೇ ಎತ್ತಿ ಅಂತರ್ಜಾತೀಯ ವಿವಾಹ ಪದ್ಧತಿಯು ಜನಾಂಗಗಳಲ್ಲಿ ಜಾರಿಗೆ ಬರುವಂತೆ ಮಾಡುವುದು ಹೇಗೆ ಎಂದನು.</p>
<p>ಸ್ಯಾಮಾಜಿ: ಪರಧರ್ಮವನ್ನವಲಂಬಿಸಿದ ಜನಾಂಗದೊಡನೆ ಅಂತರ್‌ಜಾತೀಯ ವಿವಾಹದ ಪದ್ದತಿಯನ್ನು ನಾನು ಸೂಕ್ತವೆಂದು ಹೇಳುವುದಿಲ್ಲ. ಏಕೆಂದರೆ ಸದ್ಯದ ಕಾಲದಲ್ಲಿ ಅದು ನಿಸ್ಸಂದೇಹವಾಗಿ ಸಮಾಜದ ಕಟ್ಟುಪಾಡುಗಳನ್ನು ಸಡಿಲ ಮಾಡುತ್ತದೆ ಮತ್ತು ನಾನಾ ಬಗೆಯ ಹಾನಿಗೂ ಕಾರಣವಾಗುತ್ತದೆ. ಆದ್ದರಿಂದ ಈಗ ಒಂದೇ ಧರ್ಮವನ್ನವಲಂಬಿಸಿರುವ ಜನರಲ್ಲಿ ನಾನು ಈ ಅಂತರ್ಜಾತೀಯ ವಿವಾಹ ಪದ್ದತಿಯಿರಬೇಕೆಂದು ಹೇಳುತ್ತೇನೆ. - ಪ್ರಶ್ನೆ: ಆಗಲೂ ಕೂಡಾ ಅದು ತುಂಬಾ ಗಲಿಬಿಲಿಗೆ ಕಾರಣವಾಗುವುದು. ನನಗೆ ಬಂಗಾಳದಲ್ಲಿ ಹುಟ್ಟಿ ಬೆಳೆದ ಒಬ್ಬ ಮಗಳಿದ್ದಾಳೆಂದೂ ಅವಳನ್ನು ನಾನು ಒಬ್ಬ ಮರಾಠಿ ಅಥವಾ ಮದ್ರಾಸಿನವನಿಗೆ ಮದುವೆ ಮಾಡುತ್ತೇನೆಂದೂ ಇಟ್ಟುಕೊಳ್ಳೋಣ. ಹುಡುಗಿಗೆ ಗಂಡನ ಭಾಷೆ ಅರ್ಥವಾಗುವುದಿಲ್ಲ. ಅಲ್ಲದೆ ಅವರವರ ನಡೆನುಡಿ ಸಂಪ್ರದಾಯಗಳಲ್ಲಿ ತುಂಬಾ ಭಿನ್ನತೆಯಿದೆ. ಮದುವೆಯಾದ ದಂಪತಿಗಳಿಗೆ ಇಷ್ಟು ತೊಂದರೆಗಳಿರುವಾಗ ಇನ್ನು ಸಮಾಜವನ್ನು ತೆಗೆದುಕೊಂಡರೆ ಈ ತೊಡಕು ಮತ್ತೂ ಜಟಿಲವಾಗುವುದು.</p>
<p>ಸ್ವಾಮಿಾಜಿ: ಈ ಬಗೆಯ ಮದುವೆಗಳು ಹರಡಲು ಇನ್ನೂ ಕೆಲವು ಕಾಲ ಬೇಕು. ಅದೂ ಅಲ್ಲದೆ, ಇದ್ದಕ್ಕಿದ್ದಂತೆಯೇ ಈಗ ಇದಕ್ಕೆ ತೊಡಗುವುದು ಅಷ್ಟೇನೂ ಹಿತವಲ್ಲ. ಕರ್ಮದ ಒಂದು ರಹಸ್ಯವೇನೆಂದರೆ ಎಲ್ಲಿ ತೀರ ಸ್ವಲ್ಪ ಪ್ರತಿಭಟನೆ ಇದೆಯೊ ಆ ಹಾದಿಯಿಂದ ಮುಂದೆ ಹೋಗಬೇಕು. ಆದ್ದರಿಂದ ಮೊದಲು, ತಮ್ಮ ತಮ್ಮ ಸ್ವಂತ ಜಾತಿಯವರ ಕ್ಷೇತ್ರದಲ್ಲೇ ಈ ಮದುವೆ ರೂಢಿಗೆ ಬರಲಿ. ಉದಾಹರಣೆಗೆ ಬಂಗಾಳದ ಕಾಯಸ್ಥರನ್ನು ತೆಗೆದುಕೊಳ್ಳೋಣ. ಅವರಲ್ಲಿ ಉತ್ತರರಾಹಿ, ದಕ್ಷಿಣರಾಹಿ, ಬಂಗಜ ಮುಂತಾದ ಹಲವು ಒಳಪಂಗಡಗಳಿವೆ. ಅವರು ತಮ್ಮ ತಮ್ಮಲ್ಲೇ ಪರಸ್ಪರ ವಿವಾಹ ಸಂಬಂಧ ಬೆಳೆಸುವುದಿಲ್ಲ. ಈಗ ಈ ಉತ್ತರರಾಹಿ, ದಕ್ಷಿಣರಾಹಿಗಳ ಮಧ್ಯೆ ಪರಸ್ಪರ ವಿವಾಹ ನಡೆಯಲಿ. ಸದ್ಯಕ್ಕೆ ಅದು ಸಾಧ್ಯವಿಲ್ಲದೇ ಹೋದರೆ ಬಂಗಾಳಿಗಳು, ದಕ್ಷಿಣರಾಹಿಗಳು ಇವರ ನಡುವೆ ಈ ಪದ್ದತಿ ಬರಲಿ. ಹೀಗೆ ಯಾವುದು ಆಗಲೇ ಪ್ರತಿಷ್ಠಿತವಾಗಿದೆಯೋ ಮತ್ತು ಯಾವುದನ್ನು ಜಾರಿಗೆ ತರುವುದು ನಮ್ಮ ಕೈಯಲ್ಲೇ ಇದೆಯೋ ಅದನ್ನು ನಾವು ಬೆಳೆಸಬೇಕು. ಸುಧಾರಣೆ ಎಂದರೆ ಸಂಪೂರ್ಣವಾಗಿ ಧ್ವಂಸಮಾಡುವುದು ಎಂದರ್ಥವಲ್ಲ.</p>
<p>*<span class="en"> CW, Vol. V, P. 339</span></p>

<!-- 349-8/0309-->

<p>ಪ್ರಶ್ನೆ : ಸರಿ, ನೀವು ಹೇಳಿದಂತೆಯೇ ಆಗಲಿ. ಆದರೆ ಅದರಿಂದ ಯಾವ ಹಿತವಾಗುವುದು?</p>
<p>ಸ್ಯಾಮಾಜಿ: ನೀನು ನೋಡುತ್ತಿಲ್ಲವೆ - ನಮ್ಮ ಸಮಾಜದಲ್ಲಿ ನೂರಾರು ವರ್ಷಗಳಿಂದಲೂ ಮದುವೆ ಪ್ರತಿಯೊಂದು ಮತದ ಒಳಪಂಗಡಗಳಲ್ಲಿಯೇ ನಡೆದು ಎಂತಹ ಅವಸ್ಥೆಗೆ ಬಂದಿದೆಯೆಂದರೆ ಮದುವೆ ಎಂದರೆ ಭಾತೃವರ್ಗದವರು, ಬಂಧುವರ್ಗದವರಿಗೆ ಇದು ಮಾಸಲಾಗಿಹೋಗಿದೆ. ಈ ಕಾರಣದಿಂದಲೇ ಜನಾಂಗ ಶಾರೀರಿಕ ದುರ್ಬಲತೆಯನ್ನು ಹೊಂದುತ್ತಿದೆ. ಇದರ ಪರಿಣಾಮವಾಗಿ ಎಲ್ಲಾ ಬಗೆಯ ರೋಗರುಜಿನಗಳು ಮತ್ತು ಇತರ ಕೆಡಕುಗಳು ಸುಲಭವಾಗಿ ಪ್ರವೇಶ ಮಾಡುತ್ತಿವೆ. ಕೆಲವೇ ಮಂದಿ ವ್ಯಕ್ತಿಗಳ ಸಣ್ಣ ವೃತ್ತದೊಳಗೇ ರಕ್ತಚಲನೆಯಾಗಬೇಕಾಯಿತು. ಅದರಿಂದ ರಕ್ತ ಕಲುಷಿತವಾಗಿದೆ. ಆದ್ದರಿಂದ ಹೊಸದಾಗಿ ಹುಟ್ಟಿದ ಮಕ್ಕಳು ತಮ್ಮ ತಂದೆ ತಾಯಿಗಳಿಂದ ಹುಟ್ಟುತ್ತಲೇ ಅವರ ದೇಹ ಪ್ರಕೃತಿಯ ರೋಗಗಳನ್ನು ಪಿತ್ರಾರ್ಜಿತವಾಗಿ ಹೊಂದುತ್ತಾರೆ. ಹೀಗೆ ರಿಕ್ತ ರಕ್ತದಿಂದ ಹುಟ್ಟಿದ ಅವರ ದೇಹಗಳಲ್ಲಿ ಯಾವ ರೋಗದ ಸೂಕ್ಷ್ಮಕ್ರಿಮಿಗಳನ್ನೂ ತಡೆಗಟ್ಟುವ ಶಕ್ತಿ ಇರುವುದಿಲ್ಲ. ಈ ರೋಗಗಳಾದರೋ ಯಾವಾಗಲೂ ಅವರನ್ನು ಬಲಿ ತೆಗೆದುಕೊಳ್ಳಲು ಕಾದುಕೊಂಡಿರುತ್ತವೆ. ಈ ಮದುವೆಯ ವೃತ್ತವನ್ನು ವಿಶಾಲವಾಗಿ ಮಾಡುವುದರ ಮೂಲಕ ಮಾತ್ರ ನಾವು ಹೊಸ ಬಗೆಯ ಬೇರೆ ವಿಧವಾದ ರಕ್ತವನ್ನು ನಮ್ಮ ಸಂತಾನಕ್ಕೆ ತುಂಬಬಹುದು. ಅದರಿಂದ ಅವರು ಈಗಿನ ಕಾಲದ ನಾನಾ ಬಗೆಯ ರೋಗಗಳಿಂದ ಮತ್ತು ಅವುಗಳ ಕೆಟ್ಟ ಪರಿಣಾಮಗಳಿಂದ ಪಾರಾಗಬಹುದು.</p>
<p>ಪ್ರಶ್ನೆ: ಮಹಾಶಯರೆ, ಬಾಲ್ಯವಿವಾಹದ ವಿಚಾರವಾಗಿ ನಿಮ್ಮ ಅಭಿಪ್ರಾಯ ವೇನೆಂದು ಕೇಳಬಹುದೆ?</p>
<p>ಸ್ವಾಮಾಜಿ: ಬಂಗಾಳದ ವಿದ್ಯಾವಂತರಲ್ಲಿ ಈ ರೀತಿ ಹುಡುಗರಿಗೆ ಬಹುಬೇಗ ಮದುವೆ ಮಾಡಿಬಿಡುವ ಪದ್ಧತಿ ಕ್ರಮೇಣ ಕಡಿಮೆಯಾಗುತ್ತಿದೆ. ಹುಡುಗಿಯರನ್ನು ಕೂಡ ಮೊದಲಿಗಿಂತ ಒಂದೆರಡು ವರ್ಷ ದೊಡ್ಡವರಾದ ಮೇಲೆ ಮದುವೆ ಮಾಡುತ್ತಾರೆ. ಆದರೆ ಒತ್ತಡದಿಂದ, ಹಣದ ಅಭಾವದಿಂದ ಹೀಗೆ ಆಗುತ್ತಿದೆ. ಅದಕ್ಕೆ ಕಾರಣ ಏನು ಬೇಕಾದರೂ ಇರಲಿ, ಹುಡುಗಿಯ ಮದುವೆ ವಯಸ್ಸು ಈಗಿಗಿಂತ ತುಂಬಾ ಹೆಚ್ಚಿರಬೇಕು. ಆದರೆ ಬಡತಂದೆ ಏನು ಮಾಡುವನು? ಹುಡುಗಿ ಕೊಂಚ ಬೆಳೆದರೆ ಸಾಕು ತಾಯಿತಂದೆಗಳಿಂದ ಹಿಡಿದು ಎಲ್ಲಾ ಬಂಧುಬಳಗ ನೆರೆಹೊರೆಯ ಹೆಂಗಸರೂ ಒಬ್ಬ ವರನನ್ನು ಹುಡುಕಬೇಕೆಂದು ಯಜಮಾನನನ್ನು ಕಾಡಿ ಕೊನೆಗೂ ಅವನು ಹಾಗೆ ಮಾಡುವವರೆಗೆ ಅವನನ್ನು ಸುಮ್ಮನೆ ಬಿಡುವುದಿಲ್ಲ. ಇನ್ನು ಕಪಟ ಪುರೋಹಿತರ ವಿಷಯ ಎಷ್ಟು ಕಡಿಮೆ ಹೇಳಿದರೆ ಅಷ್ಟುವಾಸಿ. ಈಗಿನ ಕಾಲದಲ್ಲಿ ಅವರ ಮಾತನ್ನಾರೂ ಕೇಳುವುದಿಲ್ಲ. ಆದರೂ ಅವರು ತಾವೇ ಆ ನಾಯಕ ಪಟ್ಟವನ್ನು ವಹಿಸುವರು. ಹನ್ನೆರಡುವರ್ಷದ ಹುಡುಗಿಯೊಡನೆ ಬೆರೆತರೆ ಜುಲಾನೆಯಾಗುವುದೆಂದು ಗಂಡಸನ್ನು ಪ್ರತಿಬಂಧಿಸುವ 'ವಯಸ್ಸಿನ ಒಪ್ಪಿಗೆಯ ಆಜ್ಞೆ' <span class="en">(age of consent) </span>ಯನ್ನು ರಾಜರು</p>

<!-- 349-8/0310-->
<p>ಹೊರಡಿಸಿದಾಗ ತಕ್ಷಣವೇ ಈ ನಿಮ್ಮ ಧರ್ಮದ ಮಾರ್ಗದರ್ಶಕರೆಲ್ಲಾ ಅದಕ್ಕೆ ವಿರೋಧವಾಗಿ ಅಬ್ಬರವನ್ನೆಬ್ಬಿಸಿ “ಅಯ್ಯೋ ನಮ್ಮ ಧರ್ಮ ಹಾಳಾಯಿತು!' ಎಂದು ಕೂಗಾಡಿದರು. ಹನ್ನೆರಡು ಅಥವಾ ಹದಿಮೂರು ವರುಷದ ಹುಡುಗಿಯನ್ನು ತಾಯಿಯಾಗಿ ಮಾಡುವುದರಲ್ಲೇ ಧರ್ಮದ ಸಾರವೆಲ್ಲ ಹುದುಗಿಕೊಂಡಿರುವುದಂತೆ ! ಅದಕ್ಕೆ ನಮ್ಮನ್ನಾಳುವವರು 'ಇದು ಎಂತಹ ವಿಚಿತ್ರ ! ಇವರದು ಎಂತಹ ಧರ್ಮ!' ಎಂದು ಸಹಜವಾಗಿ ಯೋಚಿಸುವರು, ಮತ್ತು ಇಂತಹ ಜನರು ರಾಜಕೀಯ ಚಳುವಳಿಯನ್ನು ನಡೆಸುವರು ಮತ್ತು ರಾಜಕೀಯ ಹಕ್ಕುಗಳಿಗಾಗಿ ತಗಾದೆ ಮಾಡುವರು !</p>
<p>ಪ್ರಶ್ನೆ: ಹಾಗಾದರೆ ನಿಮ್ಮ ಅಭಿಪ್ರಾಯವು ಗಂಡಸರು ವಯಸ್ಸಾದ ಮೇಲೆ ಮದುವೆಯಾಗಬೇಕೆಂದೆ?</p>
<p>ಸ್ಯಾಮಾಜಿ: ನಿಸ್ಸಂದೇಹವಾಗಿ ! ಆದರೆ ಅದರೊಡನೆಯೇ ವಿದ್ಯಾಭ್ಯಾಸವನ್ನೂ ಕೆಡಿಸಬೇಕು. ಇಲ್ಲದಿದ್ದಲ್ಲಿ ಅಕ್ರಮ ಭ್ರಷ್ಟತೆಗಳೆಲ್ಲಾ ತಲೆದೋರುವುವು. ವಿದ್ಯಾಭ್ಯಾಸ ವೆಂದರೆ ಈಗಿನ ಕಾಲದಲ್ಲಿರುವ ಪದ್ಧತಿಯಂತಲ್ಲ. ಅನುಷ್ಠಾನ ಯೋಗ್ಯವಾದ ಶಿಕ್ಷಣ ಕೊಡಿಸಬೇಕು. ಕೇವಲ ಪುಸ್ತಕ ಪಾಂಡಿತ್ಯ ಪ್ರಯೋಜನವಿಲ್ಲ. ಯಾವ ಬಗೆಯ ಶಿಕ್ಷಣದಿಂದ ಶೀಲ ರೂಪುಗೊಳ್ಳುವುದೊ, ಮನಶಕ್ತಿ ವೃದ್ಧಿಯಾಗುವುದೊ, ಬುದ್ದಿ ವಿಕಾಸಗೊಳ್ಳುವುದೊ ಮತ್ತು ಯಾವುದರಿಂದ ನಮ್ಮ ಸ್ವಂತ ಕಾಲ ಮೇಲೆ ನಾವು ನಿಂತುಕೊಳ್ಳಬಲ್ಲೆವೊ ಅಂತಹ ಶಿಕ್ಷಣ ನಮಗೆ ಆವಶ್ಯಕ.</p>
<p>ಪ್ರಶ್ನೆ: ನಮ್ಮ ಹೆಂಗಸರಿಗೆ ಅನೇಕ ಸುಧಾರಣೆಗಳು ಆವಶ್ಯಕ.</p>
<p>ಸ್ವಾಮಿಾಜಿ: ಈ ಬಗೆಯ ಶಿಕ್ಷಣದಿಂದ ಹೆಂಗಸರು ತಮ್ಮ ಸಮಸ್ಯೆಗಳನ್ನು ತಾವೇ ಬಗೆಹರಿಸಿಕೊಳ್ಳುವರು. ಅವರು ಮೊದಲಿನಿಂದ ಕಡೆಯವರೆಗೂ ಕೇವಲ ಅಸಹಾಯಕತೆ ತೋರುವುದರಲ್ಲಿ ಮತ್ತು ಇತರರನ್ನು ಯಾವಾಗಲೂ ನೆಚ್ಚಿಕೊಂಡಿರುವುದರಲ್ಲಿ ನಿಪುಣರು. ಆದ್ದರಿಂದ ಕೊಂಚ ಅಪಾಯ ಅಥವಾ ಒಂದು ದುರ್ಘಟನೆಯೊದಗಿದರೆ. ಸಾಕು, ಚೆನ್ನಾಗಿ ಅಳುವುದೊಂದು ಅವರಿಗೆ ಬರುತ್ತದೆ. ಇತರ ವಿಷಯಗಳ ಜೊತೆಗೆ ಅವರು ಪರಾಕ್ರಮ ಮತ್ತು ಶೌರ್ಯವನ್ನು ಕಲಿಯಬೇಕು. ಈ ವರ್ತಮಾನ ಕಾಲದಲ್ಲಿ ಅವರು ಆತ್ಮರಕ್ಷಣೆಯ ಪಾಠವನ್ನೂ ಕಲಿಯುವುದು ಅತ್ಯಾವಶ್ಯಕವಾಗಿದೆ. ಝಾನ್ಸಿರಾಣಿಯು ಒಂದು ಹೊಸ ಆದರ್ಶ, ನಮ್ಮ ಹೆಂಗಸರನ್ನು ಆ ರೀತಿ ತರಬೇತು ಮಾಡಲು ಬಹಳ ಕಾಲ ಹಿಡಿಯುವುದೆಂದೆನ್ನಿಸುವುದು.</p>
<p>''ಹೇಗಾದರಾಗಲಿ, ನಾವು ಶಕ್ತಿಮಾರಿ ಪ್ರಯತ್ನಿಸಬೇಕು. ನಾವು ಅವರಿಗೆ ಕಲಿಸುವುದೊಂದೇ ಅಲ್ಲ. ನಾವೂ ಕಲಿತುಕೊಳ್ಳಬೇಕು. ಕೇವಲ ಮಕ್ಕಳನ್ನು ಹುಟ್ಟಿಸಿದರೆ ತಂದೆಯಾಗುವುದಿಲ್ಲ. ನಮ್ಮ ಹೆಗಲ ಮೇಲೆ ಅತ್ಯಂತ ದೊಡ್ಡ ಜವಾಬ್ದಾರಿಗಳನ್ನು ತೆಗೆದುಕೊಳ್ಳಬೇಕಾಗುತ್ತದೆ. ಸ್ತ್ರೀ ವಿದ್ಯಾಭ್ಯಾಸ ಪ್ರಾರಂಭಿಸಬೇಕು. ನಮ್ಮ ಹಿಂದೂ ಸ್ತ್ರೀಯರಿಗೆ ಪಾತಿವ್ರತ್ಯ ಎಂದರೇನೆಂಬುದು ಚೆನ್ನಾಗಿ ಗೊತ್ತು. ಏಕೆಂದರೆ ಅದು ಅವರಿಗೆ ಪಿತ್ರಾರ್ಜಿತವಾಗಿ ಬಂದುದು. ಈಗ ಮೊಟ್ಟ ಮೊದಲು ಅವರಲ್ಲಿ ಎಲ್ಲಕ್ಕಿಂತ ಹೆಚ್ಚಾಗಿ</p>

<!-- 349-8/0311-->

<p>ಈ ಧೈಯವನ್ನು ಗಾಢವಾಗಿ ಬೇರೂರುವಂತೆ ಮಾಡಿ. ಇದರಿಂದ ಅವರು ಶುದ್ದ ಚಾರಿತ್ರ್ಯವನ್ನು ರೂಢಿಸಿಕೊಳ್ಳಬಹುದು. ಇದರ ಶಕ್ತಿಯಿಂದ ಅವರ ಜೀವನದ ಎಲ್ಲಾ ಹಂತಗಳಲ್ಲಿಯೂ, ಅವರು ಮದುವೆಯಾಗಿರಲಿ ಅಥವಾ ಏಕಾಂಗಿಯಾಗಿರಲಿ, ಅವರು ತಮ್ಮ ಮಾನಕ್ಕೆ ಧಕ್ಕೆ ಬರುವ ಸಂದರ್ಭ ಬಂದಾಗ ತಮ್ಮ ಪ್ರಾಣವನ್ನೇ ತ್ಯಾಗ ಮಾಡಲು ಕೊಂಚವೂ ಹಿಂಜರಿಯುವುದಿಲ್ಲ. ತಮ್ಮ ಧೈಯಕ್ಕಾಗಿ, ಅದು ಯಾವುದೇ ಆಗಿರಲಿ, ತಮ್ಮ ಸ್ವಂತ ಜೀವವನ್ನೇ ತ್ಯಾಗ ಮಾಡುವುದು ಅದೇನು ಕಡಿಮೆ ವೀರತ್ವವಾಯಿತೆ ? ಈ ಯುಗದ ಆವಶ್ಯಕತೆಯನ್ನು ಸರಿಯಾಗಿ ವೀಕ್ಷಿಸಿದರೆ ಕೆಲವರನ್ನು ಈ ತ್ಯಾಗದ ಧೈಯದಲ್ಲಿ ತರಬೇತು ಮಾಡುವುದು ಅನಿವಾರ್ಯವಾಗಿದೆ. ಅವರು ಆಜೀವಪರ್ಯಂತ ಕನೈಯರಾಗೇ ಉಳಿವ ವ್ರತದಲ್ಲಿ ತೊಡಗುವರು. ಪ್ರಾಚೀನ ಸಂಪ್ರದಾಯದಿಂದ ಅವರು ತಮ್ಮಲ್ಲಿ ಅಂತರ್ಗತವಾಗಿರುವ ಸತೀತ್ವದ ಶಕ್ತಿಯಿಂದ ಪ್ರಜ್ವಲಿಸುತ್ತಿರುವರು. ಅದರ ಜೊತೆಗೆ ಅವರಿಗೆ ವಿಜ್ಞಾನ ಮತ್ತಿತರ ವಿಷಯಗಳನ್ನು ತಿಳಿಸಿಕೊಡಬೇಕು. ಇದರಿಂದ ಅವರಿಗೆ ಉಪಯೋಗವಾಗುವುದಲ್ಲದೆ ಇತರರಿಗೂ ಉಪಯೋಗವಾಗುವುದು. ಇದನ್ನು ತಿಳಿಯುವುದರಿಂದ ಅವರು ಅವುಗಳನ್ನು ಕಲಿಯುವರು, ಮತ್ತು ಅದನ್ನು ಅನುಸರಿಸುವುದರಲ್ಲಿ ಆನಂದಿಸುವರು. ಇಂತಹ ಪವಿತ್ರಾತ್ಮರಾದ ಹಲವು ಬ್ರಹ್ಮಚಾರಿಗಳು, ಬ್ರಹ್ಮಚಾರಿಣಿಯರು ನಮ್ಮ ತಾಯಿನಾಡಿನ ಕಲ್ಯಾಣಕ್ಕೆ ಈಗ ಅತ್ಯಾವಶ್ಯಕ.”</p>
<p>ಪ್ರಶ್ನೆ: ಇದು ಯಾವ ಬಗೆಯಿಂದ ದೇಶದ ಕಲ್ಯಾಣಕ್ಕೆ ಸಹಕಾರಿಯಾಗುವುದು? ಸ್ವಾಮಿಾಜಿ: ಜನಾಂಗದ ಧೈಯವನ್ನು ತಮ್ಮ ನಿದರ್ಶನದಿಂದಲೂ ಪರಿಶ್ರಮದಿಂದಲೂ ಜನರೆದುರಿಗೆ ಇಟ್ಟರೆ ಭಾವಕ್ರಾಂತಿಯುಂಟಾಗುವುದು. ಈಗ ವಸ್ತುಸ್ಥಿತಿ ಹೇಗಿದೆ? ತಾಯ್ತಂದೆಗಳು ಮಗಳಿಗೆ ಒಂಬತ್ತು ವರ್ಷವಾಗಿರಲಿ, ಹತ್ತಾಗಿರಲಿ, ಹೇಗಾದರೂ ಮದುವೆ ಮಾಡಿ ದಾಟಿಸಬೇಕು ! ಅವಳಿಗೆ ಹದಿಮೂರನೇ ವರ್ಷದಲ್ಲೇ ಒಂದು ಮಗುವೂ ಆಗಿಬಿಟ್ಟರೆ ಇಡೀ ಸಂಸಾರದವರ ಆನಂದಕ್ಕೆ ಪಾರವೇ ಇಲ್ಲ. ಈ ಬಗೆಯ ಅಭಿಪ್ರಾಯಗಳೆಲ್ಲಾ ತಲೆಕೆಳಗಾದರೆ ನಮ್ಮ ಪೂರ್ವದ ಶ್ರದ್ದೆ ಪುನಃ ಬರುವುದೆಂದು ಕೊಂಚ ಭರವಸೆ ಹುಟ್ಟುತ್ತದೆ. ಮೇಲೆ ಹೇಳಿದ ಬ್ರಹ್ಮಚರ್ಯ ಸಾಧನೆ ಮಾಡುವವರ ವಿಚಾರವನ್ನಂತೂ ಹೇಳಬೇಕಾದ್ದೇ ಇಲ್ಲ. ಅವರಿಗೆ ತಮ್ಮಲ್ಲೇ ಎಷ್ಟು ಆತ್ಮವಿಶ್ವಾಸವಿರುವುದೆಂಬುದನ್ನು ಯೋಚಿಸು. ಅವರು ಶ್ರೇಯಸ್ಸಿಗೆ ಎಂತಹ ಪ್ರೇರಕ ಶಕ್ತಿಯಾಗುವರು? - ಪ್ರಶ್ನಿಸಿದವನು ಸ್ವಾಮಿಾಜಿಗೆ ಪ್ರಣಾಮ ಮಾಡಿ ಹೊರಡಲು ಸಿದ್ದನಾದನು. ಸ್ವಾಮೀಜಿ ಅವನನ್ನು ಆಗಾಗ್ಗೆ ಬರುವಂತೆ ಹೇಳಿದರು. “ನಿಸ್ಸಂದೇಹವಾಗಿ ಬರುವೆ ಮಹಾಶಯರೆ'' ಎಂದು ಆತನು ಹೇಳಿ ನನಗೆ ತುಂಬಾ ಸಹಾಯವಾಯಿತು. ಮತ್ತೆಲ್ಲಿಯೂ ಹಿಂದೆ ನಾನು ಕೇಳದೆ ಇದ್ದ ಅನೇಕ ಹೊಸ ವಿಷಯಗಳನ್ನೆಲ್ಲಾ ನಾನು ನಿಮ್ಮಿಂದ ಕೇಳಿದೆ” ಎಂದನು. ಆಗ ಊಟದ ವೇಳೆಯಾಗಿದ್ದುದರಿಂದ ನಾನೂ ಮನೆಗೆ ಹೋದೆ.</p>

<!-- 349-8/0312-->
<p>ಅಧ್ಯಾಯ ೪*</p>
<p>ವರ್ಷ: ಕ್ರಿ.ಶ. ೧೮೯೮ ಜನವರಿ ೨೪. ಮಧ್ಯಾಹ್ನ ಸ್ವಾಮಿಾಜಿಯನ್ನು ನೋಡಲು ನಾನು ಪುನಃ ಹೋದೆ. ಅವರ ಸುತ್ತಲೂ ಸುಮಾರು ಮಂದಿ ನೆರೆದಿದ್ದರು. ಶ್ರೀಚೈತನ್ಯರ ಅನುಯಾಯಿಗಳಲ್ಲಿ ರೂಢಿಯಲ್ಲಿರುವ ಮಧುರಭಾವ ಅಥವಾ ಭಗವಂತನನ್ನು ಪತಿಯಂತೆ ಭಾವಿಸಿ ಪೂಜಿಸುವ ವಿಷಯವನ್ನು ಕುರಿತು ಮಾತನಾಡುತ್ತಿದ್ದರು. ಅವರು ಆಗಾಗ್ಗೆ ಮಾಡುತ್ತಿದ್ದ ಹಾಸ್ಯದಿಂದ ನಗುವಿನ ಲಹರಿ ಏಳುತ್ತಿತ್ತು. ಯಾರೋ ಹೀಗೆ ಟೀಕಿಸಿದರು: 'ಚೈತನ್ಯನ ಕಾರ್ಯಗಳನ್ನು ಕುರಿತು ಇಷ್ಟೊಂದು ತಮಾಷೆ ಮಾಡಲು ಏನಿದೆ ? ಹಾಗಾದರೆ ಅವನೊಬ್ಬ ದೊಡ ಮಹಾತ್ಮನಲ್ಲ, ಜಗತ್ಕಲ್ಯಾಣಕ್ಕೆ ಅವನೇನೂ ಮಾಡಲಿಲ್ಲವೆಂದು ತಿಳಿದಿರುವಿರೇನು ?''</p>
<p>ಸ್ವಾಮಿಾಜಿ: ಯಾರದು! ಹಾಗಾದರೆ, ಪ್ರಿಯಮಹಾಶಯ ನಿಮ್ಮನ್ನು ತಮಾಷೆ ಮಾಡಲೇನು ! ನೀವು ಕೇವಲ ತಮಾಷೆಯನ್ನು ನೋಡುವಿರಿ ಹೌದೇನು? ಮಹಾಶಯ, ಶ್ರೀಚೈತನ್ಯರ ಕಾಮಕಾಂಚನ ತ್ಯಾಗದ ಪ್ರಜ್ವಲಿಸುವ ಆದರ್ಶದಲ್ಲಿ ನನ್ನ ಜೀವನವನ್ನು ರೂಪಿಸಿಕೊಳ್ಳಬೇಕೆಂದು ನಾನು ಅನುಭವಿಸಿದ ನನ್ನ ಜೀವಾವಧಿಯ ಹೋರಾಟವನ್ನು ನೀವು ಗಮನಿಸುವುದಿಲ್ಲ. ಈ ಧೈಯವನ್ನು ಜನಸಮುದಾಯದಲ್ಲಿ ಹರಡಲು ನಾನು ಪಟ್ಟ ಪರಿಶ್ರಮವನ್ನೂ ಎಣಿಸುವುದಿಲ್ಲ ! ಶ್ರೀಚೈತನ್ಯರು ಪ್ರಚಂಡ ತ್ಯಾಗಮೂರ್ತಿಗಳು. ಹೆಂಗಸು ಮತ್ತು ಇಂದ್ರಿಯ ಸುಖದ ಅಪೇಕ್ಷೆ ಅವರಿಗೆ ಲವಲೇಶವೂ ಇರಲಿಲ್ಲ. ಆದರೆ ಕಾಲಕ್ರಮೇಣ ಅವರ ಶಿಷ್ಯರು ಸ್ತ್ರೀಯರನ್ನು ತಮ್ಮ ಪಂಥಕ್ಕೆ ಸೇರಲು ಎಡೆ ಕೊಟ್ಟು ತಾರತಮ್ಯ ಭಾವನೆಯಿಲ್ಲದೆ ದೇವರ ಹೆಸರಿನಲ್ಲಿ ಅವರೊಡನೆ ಕಲೆತು ಎಲ್ಲವನ್ನೂ ಸಂಪೂರ್ಣವಾಗಿ ಹೊಲಸು ಮಾಡಿ ಅವ್ಯವಸ್ಥೆ ಮಾಡಿದರು? ಶ್ರೀಚೈತನ್ಯನು ತನ್ನ ಜೀವನವನ್ನೇ ದೃಷ್ಟಾಂತವಾಗಿ ಮಾಡಿಟ್ಟು ತೋರಿದ ಆ ಆದರ್ಶಪ್ರೇಮ ಸಂಪೂರ್ಣವಾಗಿ ಸ್ವಾರ್ಥ ರಹಿತವಾದುದು. ಇಂದ್ರಿಯಾಸಕ್ತಿ ಲೇಶಮಾತ್ರವೂ ಇಲ್ಲದ್ದು. ಕಾಮರಹಿತ ವಾದ ಆ ಪ್ರೇಮ ಎಂದಿಗೂ ಜನಸಾಮಾನ್ಯರ ಸ್ವತ್ತಾಗಲಾರದು. ಅನಂತರ ಬಂದ ವೈಷ್ಣವ ಗುರುಗಳು ತಮ್ಮ ಗುರುದೇವನ ಜೀವನದ ತ್ಯಾಗ ದೃಷ್ಟಿಯನ್ನು ಎತ್ತಿ ಹಿಡಿದು ಮೊದಲು ಅದಕ್ಕೆ ಪ್ರತ್ಯೇಕವಾದ ಮಹತ್ವವನ್ನು ಕೊಡುವ ಬದಲು ಆ ಪ್ರೇಮಾದರ್ಶವನ್ನು ಜನಸಮುದಾಯದಲ್ಲಿ ತುಂಬಲು ತಮ್ಮ ಉತ್ಸಾಹವನ್ನೆಲ್ಲಾ ವಿನಿಯೋಗಿಸಿದರು. ಪರಿಣಾಮವಾಗಿ ಜನಸಾಮಾನ್ಯರು ಈ ದೈವೀಪ್ರೇಮದ ಉಚ್ಚ ಆದರ್ಶವನ್ನು ರಕ್ತಗತಮಾಡಿಕೊಂಡು ಗ್ರಹಿಸಲಾರದೇ ಹೋದರು. ಸ್ವಾಭಾವಿಕವಾಗಿ ಅದನ್ನು ಸ್ತ್ರೀಪುರುಷರ ಮಧ್ಯೆ ಇರುವ ಅತ್ಯಂತ ಕೀಳುತರದ ಪ್ರೇಮವಾಗಿ ಮಾರ್ಪಡಿಸಿದರು.</p>
<p>ಪ್ರಶ್ನೆ: ಆದರೆ ಮಹಾಶಯರೆ, ಶ್ರೀಚೈತನ್ಯರು ಹರಿನಾಮವನ್ನು ಎಲ್ಲರಿಗೂ ಚಂಡಾಲರಿಗೂ ಕೂಡ ಬೋಧಿಸಿದರು. ಹೀಗಿದ್ದ ಪಕ್ಷಕ್ಕೆ ಜನಸಾಮಾನ್ಯರಿಗೂ ಇದನ್ನು ಹೊಂದಲು ಏಕೆ ಹಕ್ಕಿರಬಾರದು?</p>
<p>*<span class="en"> C.W, Vol. V, P 344</span></p>

<!-- 349-8/0313-->

<p>- ಸ್ಯಾಮಾಜಿ: ನಾನು ಅವರ ಉಪದೇಶದ ವಿಚಾರ ಮಾತನಾಡುತ್ತಿಲ್ಲ. ಅವರ ಪ್ರೇಮದ ಉಚ್ಚ ಆದರ್ಶವನ್ನು - ಯಾವ ರಾಧಾಪ್ರೇಮದಲ್ಲಿ ಹಗಲೂ ರಾತ್ರಿ ತಮ್ಮ ವ್ಯಕ್ತಿತ್ವವನ್ನೆಲ್ಲಾ ಲೀನಮಾಡಿ ಸಂಪೂರ್ಣವಾಗಿ ತನ್ಮಯರಾಗುತ್ತಿದ್ದರೋ ಅಂತಹ ಉಚ್ಚವಾದ ಆದರ್ಶ ಪ್ರೇಮವನ್ನು ಕುರಿತು ಮಾತನಾಡುತ್ತಿದ್ದೇನೆ.</p>
<p>ಪ್ರಶ್ನೆ: ಏಕೆ ಅದನ್ನು ಎಲ್ಲರ ಸ್ವತ್ತನ್ನಾಗಿ ಮಾಡಬಾರದು?</p>
<p>ಸ್ವಾಮಿಾಜಿ: ನಮ್ಮ ಜನಾಂಗವನ್ನು ನೋಡು. ಆ ಪ್ರಯತ್ನದ ಪರಿಣಾಮ ಏನಾಗಿದೆಯೆಂಬುದನ್ನು ನೋಡು. ಆ ಪ್ರೇಮ ಪ್ರಸಾರದ ಬೋಧನೆಯಿಂದ ಇಡೀ ಜನಾಂಗವೇ ಸ್ತ್ರೀಲಂಪಟವಾಗಿದೆ - ಹೆಣ್ಣಿಗಜಾತಿಯಾಗಿದೆ ! ಇಡೀ ಒರಿಸ್ಸಾ ದೇಶವೇ ಹೇಡಿಗಳ ದೇಶವಾಗಿ ಮಾರ್ಪಟ್ಟಿದೆ. ಬಂಗಾಳವು ರಾಧಾಪ್ರೇಮವನ್ನು ನಾನೂರು ವರ್ಷಗಳಿಂದಲೂ ಅನುಸರಿಸಿ ಈಗ ತನ್ನ ಪುರುಷತ್ವದ ಪರಿಜ್ಞಾನವನ್ನೇ ಸಂಪೂರ್ಣವಾಗಿ ಕಳೆದುಕೊಂಡಿದೆ ! ಜನ ಕೇವಲ ಅಳುವುದರಲ್ಲಿ, ಪ್ರಲಾಪಿಸುವುದರಲ್ಲಿ ಬಹು ಜಾಣರಾಗಿದ್ದಾರೆ. ಅದೇ ಅವರ ಜನಾಂಗದ ವೈಶಿಷ್ಟ್ಯವಾಗಿಬಿಟ್ಟಿದೆ. ಅವರ ಸಾಹಿತ್ಯವನ್ನು ನೋಡಿ, ಜನಾಂಗದ ವಿಚಾರ ಶಕ್ತಿಯ, ಉದ್ದೇಶಗಳ ಖಂಡಿತವಾದ ಸಂಕೇತವದು. ಏಕೆ, ಈ ನಾನೂರು ವರ್ಷಗಳ ಬಂಗಾಳಿ ಸಾಹಿತ್ಯದ ಹಾಡಿನ ಪಲ್ಲವಿಗಳು ಅದೇ ಬಗೆಯ ರೋದನ, ಗೋಳಿನ ಧ್ವನಿಯಿಂದ ಉದ್ರಿಕ್ತವಾಗಿದೆ. ನಿಜವಾದ ವೀರಸ್ಫೂರ್ತಿಯನ್ನು ಪ್ರಚೋದಿಸುವ ಕಾವ್ಯಕ್ಕೆ ಜನ್ಮ ಕೊಡುವುದರಲ್ಲಿ ಅದು ಪೂರ್ಣವಾಗಿ ಸೋತಿದೆ.</p>
<p>ಪ್ರಶ್ನೆ: ಹಾಗಾದರೆ ನಿಜವಾಗಿ ಆ ಪ್ರೇಮವನ್ನು ಹೊಂದಲು ಅರ್ಹತೆ ಯುಳ್ಳವರಾರು?</p>
<p>ಸ್ವಾಮಿಾಜಿ: ಎಲ್ಲಿಯವರೆಗೆ ಹೃದಯದಲ್ಲಿ ಲವಲೇಶವಾದರೂ ಕಾಮ ವಿರುವದೂ, ಅಲ್ಲಿಯವರೆಗೂ ಈ ಪ್ರೇಮವಿರುವುದಿಲ್ಲ. ಯಾರು ಮಹಾತ್ಯಾಗಿಗಳೂ, ಮನುಷ್ಯರಲ್ಲಿ ಪ್ರಚಂಡಪುರುಷರೊ, ಅಂತಹವರಿಗೆ ಮಾತ್ರ ಈ ದೈವೀಪ್ರೇಮಕ್ಕೆ ಹಕ್ಕಿದೆ. ಜನಸಮುದಾಯಕ್ಕೆ ಈ ಉಚ್ಛ ಪ್ರೇಮದ ಆದರ್ಶವನ್ನು ತೋರಿಸಿದರೆ ಅದು ಪರೋಕ್ಷವಾಗಿ ಮನುಷ್ಯರ ಹೃದಯದಲ್ಲಿ ಪ್ರಬಲವಾದ ಪ್ರಾಪಂಚಿಕ ಆಸೆಗಳನ್ನು ಉದ್ದೀಪನಗೊಳಿಸುವುದು. ಏಕೆಂದರೆ ನಮ್ಮನ್ನು ಭಗವಂತನ ಪತ್ನಿ ಅಥವಾ ಪ್ರಿಯತಮಳೆಂದು ಯೋಚಿಸುತ್ತಾ ಆತನ ಪ್ರೇಮವನ್ನು ಕುರಿತು ಧ್ಯಾನ 'ಮಾಡುವಾಗ ಸಹಜವಾಗಿ ಮನಸ್ಸು ಮುಕ್ಕಾಲುಪಾಲು ಹೊತ್ತೆಲ್ಲಾ ತನ್ನ ಸ್ವಂತ ಹೆಂಡತಿಯ ವಿಚಾರ ಯೋಚಿಸುವಂತಾಗುವುದು - ಪರಿಣಾಮ ಹೇಳಬೇಕಾದ್ದೆ ಇಲ್ಲ.</p>
<p>ಪ್ರಶ್ನೆ : ಹಾಗಾದರೆ ಗೃಹಸ್ಥರು ದೇವರನ್ನು ಪ್ರೇಮದ ಹಾದಿಯಲ್ಲಿ ಪತಿ ಅಥವಾ ಪ್ರಿಯತಮನೆಂದು ಪೂಜಿಸಿ ತಮ್ಮನ್ನು ಆತನ ಸತಿಯಂತೆ ಭಾವಿಸಿ ಭಗವತ್ಪಾಕ್ಷಾತ್ಕಾರ ಪಡೆಯುವುದು ಅಸಾಧ್ಯವೆ?</p>

<!-- 349-8/0314-->
<p>ಸ್ವಾಮಿಾಜಿ: ಎಲ್ಲೋ ಕೆಲವರ ವಿನಃ ಸಾಮಾನ್ಯ ಗೃಹಸ್ಥರಿಗೆ ನಿಸ್ಸಂದೇಹವಾಗಿ ಇದು ಅಸಾಧ್ಯ. ಮತ್ತೆ ಎಲ್ಲಕ್ಕಿಂತ ಹೆಚ್ಚಾಗಿ ಈ ಸೂಕ್ಷ್ಮವಾದ ಹಾದಿಗೇಕೆ ಇಷ್ಟೊಂದು ಪ್ರಾಮುಖ್ಯತೆ ಕೊಡಬೇಕು ? ಈ ಮಧುರ ಭಾವದ ಪ್ರೇಮಾದರ್ಶದ ಹೊರತು ದೇವರನ್ನು ಪೂಜಿಸಲು ಮತ್ಯಾವ ಬಾಂಧವ್ಯವೂ ಇಲ್ಲವೇನು? ಇತರ ನಾಲ್ಕು ಮಾರ್ಗಗಳನ್ನೇಕೆ ಅವಲಂಬಿಸಿ ಹತ್ತೂರ್ವಕವಾಗಿ ಭಗವನ್ನಾಮವನ್ನು ಸ್ಮರಿಸಬಾರದು? ಮೊದಲು ನಿಮ್ಮ ಹೃದಯ ತೆರೆಯಲಿ, ಮಿಕ್ಕೆಲ್ಲವೂ ತಮ್ಮಷ್ಟಕ್ಕೆ ತಾವೇ ಹಿಂಬಾಲಿಸುವುವು. ಆದರೆ ಇದೊಂದನ್ನು ಮಾತ್ರ ಖಂಡಿತವಾಗಿ ತಿಳಿ. ಎಲ್ಲಿಯವರೆಗೆ ಕಾಮವಿರುವುದೊ ಅಲ್ಲಿಯವರೆಗೆ ಪ್ರೇಮವಿಲ್ಲ. ಮೊದಲು ಏಕೆ ಕಾಮಾಸಕ್ತಿಗಳನ್ನು ತೊರೆಯಲು ಪ್ರಯತ್ನಿಸಬಾರದು? ನೀವು 'ಅದು ಹೇಗೆ ಸಾಧ್ಯ - ನಾನೊಬ್ಬ ಗೃಹಸ್ಥ' ಎಂದು ಹೇಳುವಿರಿ. ಅಸಂಬದ್ದತೆ ! ಗೃಹಸ್ಥನಾದ ಮಾತ್ರಕ್ಕೆ ವಿಷಯ ಭೋಗದ ಮೂರ್ತಿಮತ್ತಾಗಿರಬೇಕೇನು ಅಥವಾ ಆಜೀವಪರ್ಯಂತ ದೇಹ ಸಂಬಂಧವನ್ನಿಟ್ಟು ಕೊಂಡು ಜೀವಿಸಬೇಕೇನು? ಕಟ್ಟಕಡೆಗೆ, ಗಂಡಸು ಈ ಮಧುರ ಭಾವಸಾಧನೆಗಾಗಿ ತಾನು ಒಬ್ಬ ಹೆಂಗಸಾಗುವುದು ಎಷ್ಟು ಅನುಚಿತ !</p>
<p>ಪ್ರಶ್ನೆ : ನಿಜ, ಸ್ವಾಮಿಾಜಿ, ಭಗವಂತನ ನಾಮಸಂಕೀರ್ತನೆ ತುಂಬಾ ಸಹಾಯ ಮಾಡುತ್ತದೆ. ಮನಸ್ಸಿನಲ್ಲಿ ಹರ್ಷಭಾವನೆ ಮೂಡುತ್ತದೆ. ನಮ್ಮ ಪುರಾಣಗಳೂ ಹೀಗೆ ಹೇಳುತ್ತವೆ. ಶ್ರೀಚೈತನ್ಯದೇವನೂ ಜನಸಮುದಾಯಕ್ಕೆ ಇದನ್ನೇ ಬೋಧಿಸಿದ್ದು, ಮೃದಂಗ ಬಾರಿಸುತ್ತಿದ್ದಾಗ ಉಲ್ಲಾಸವಾಗಿ ಎಲ್ಲಿಗೋ ಹೋದಂತೆ ಭಾಸವಾಗಿ ಕುಣಿಯುವ ಹಾಗಾಗುತ್ತದೆ.</p>
<p>ಸ್ವಾಮಿಾಜಿ: ಅದು ಸರಿ. ಆದರೆ ಕೀರ್ತನೆ ಎಂದರೆ ಬರೀ ಕುಣಿತವೇ ಎಂದು ಯೋಚಿಸಬೇಡ. ನಿನಗಿಷ್ಟಬಂದ ರೀತಿಯಲ್ಲಿ ದೇವರ ಮಹಿಮೆಯನ್ನು ಹಾಡುವುದು ಎಂದರ್ಥ. ಈ ರೀತಿ ಪ್ರಚಂಡವಾಗಿ ಭಾವೋದ್ರೇಕವನ್ನುಂಟುಮಾಡುವ ಭಾವನೆ ಮತ್ತು ವೈಷ್ಣವರ ಕುಣಿತ ಇವೆಲ್ಲಾ ಒಳ್ಳೆಯದು ಮತ್ತು ಮನಸ್ಸಿಗೆ ಹಿಡಿಸುವಂಥದು ನಿಜ. ಆದರೆ ಇದರ ಸಾಧನೆಯಿಂದ ಉಂಟಾಗುವ ಅಪಾಯದಿಂದಲೂ ನೀವು ಪಾರಾಗಬೇಕು. ಅಪಾಯವು ಇದಕ್ಕೆ ತೋರುವ ಪ್ರತಿಕ್ರಿಯೆಯಲ್ಲಿದೆ. ಒಂದು ಕಡೆ ಮನಸ್ಸು ಇದ್ದಕ್ಕಿದ್ದಂತೆ ಅತ್ಯುಚ್ಚ ಮಟ್ಟಕ್ಕೆ ಏರುವುದು, ಕಣ್ಣಿನಿಂದ ಕಂಬನಿಯ ಪ್ರವಾಹವೇ ಹರಿಯುವುದು, ತನ್ಮಯಾವಸ್ಥೆಯಲ್ಲಿರುವಂತೆ ತಲೆ ತೂಗಾಡುವುದು. ಮತ್ತೊಂದು ಕಡೆ ಸಂಕೀರ್ತನೆ ಮುಕ್ತಾಯವಾದೊಡನೆಯೇ ಈ ಭಾವನೆಗಳ ಸಮುದಾಯ ಎಷ್ಟು ಮೇಲಕ್ಕೆ ಹೋಗಿತ್ತೋ ಅಷ್ಟೇ ರಭಸದಿಂದ ಬೀಳುವುದು. ಸಾಗರದಲ್ಲಿ ಅಲೆ ಎಷ್ಟು ಎತ್ತರಕ್ಕೆ ಹೋಗುವುದೋ ಅಷ್ಟೇ ವೇಗವಾಗಿ ಕೆಳಕ್ಕೂ ಬೀಳುವುದು. ಈ ಪ್ರತಿಕ್ರಿಯೆಯನ್ನು ಎದುರಿಸಿ ನಮ್ಮನ್ನು ನಾವು ತಡೆದುಕೊಳ್ಳುವುದು ಈ ಅವಸ್ಥೆಯಲ್ಲಿ ತುಂಬಾ ಕಷ್ಟ, ಯೋಗ್ಯವಾದ ವಿವೇಕಜ್ಞಾನವಿಲ್ಲದಿದ್ದಲ್ಲಿ ಸಹಜವಾಗಿ ಕಾಮ ಮೊದಲಾದ ಕೀಳು ಪ್ರವೃತ್ತಿಗಳಿಗೆ ವಶರಾಗುವೆವು. ನಾನು ಅಮೆರಿಕಾದಲ್ಲಿ ಕೂಡ ಈ ಸ್ಥಿತಿಯನ್ನು ನೋಡಿರುವೆನು. ಅನೇಕರು ಚರ್ಚಿಗೆ ಹೋಗಿ ತುಂಬಾ ಭಕ್ತಿಯಿಂದ ಪ್ರಾರ್ಥಿಸಿ ಉದಾತ್ತ ಭಾವದಿಂದ ಹಾಡುವರು. ಧಮ್ಮೋಪದೇಶವನ್ನು ಕೇಳುವಾಗ ನಿರರ್ಗಳವಾಗಿ</p>

<!-- 349-8/0315-->

<p>ಕಣ್ಣೀರನ್ನೂ ಸುರಿಸುವರು. ಆದರೆ ಚರ್ಚಿನಿಂದೀಚೆಗೆ ಬಂದಮೇಲೆ ಅವರಲ್ಲಿ ದೊಡ್ಡ ಪ್ರತಿಕ್ರಿಯೆಯುಂಟಾಗಿ ಕಾಮ ಪ್ರವೃತ್ತಿಗೆ ವಶರಾಗುವರು.</p>
<p>- ಪ್ರಶ್ನೆ : ಹಾಗಾದರೆ, ಮಹಾಶಯರೆ, ಶ್ರೀಕೃಷ್ಣಚೈತನ್ಯರು ಉಪದೇಶಿಸಿದ ಯಾವ ಉಪದೇಶಗಳು ನಮಗೆ ಸೂಕ್ತವಾಗಿವೆ ಎಂದು ನಮಗೆ ಸಲಹೆ ಕೊಡಿ. ಇದರಿಂದ ನಾವು ತಪ್ಪು ಹೆಜ್ಜೆ ಇಡದಂತಾಗುವುದು.</p>
<p>ಸ್ವಾಮಿಾಜಿ: ಜ್ಞಾನದಿಂದ ಹದವಾದ ಭಕ್ತಿಯಿಂದ ದೇವರನ್ನು ಪೂಜಿಸಿ, ಭಕ್ತಿಯೊಡನೆ ವಿಚಾರಜ್ಞಾನವನ್ನೂ ಹೊಂದಿ. ಇದರ ಜೊತೆಗೆ ಶ್ರೀಚೈತನ್ಯರಿಂದ ಅವರ ಭಾವನೆ, ಎಲ್ಲಾ ಜೀವಿಗಳ ಮೇಲೂ ಅವರಿಗಿದ್ದ ಕರುಣೆ, ದೇವರಿಗಾಗಿ ಅವರಲ್ಲಿ ಪ್ರಜ್ವಲಿಸುತ್ತಿದ್ದ ಉತ್ಸಾಹ ಇವನ್ನು ತೆಗೆದುಕೊಳ್ಳಿ. ಅವರ ತ್ಯಾಗವೇ ನಿಮ್ಮ ಜೀವಿತದ ಧೈಯವಾಗಿರಲಿ.</p>
<p>ಪ್ರಶ್ನಿಸಿದವನು ಈಗ ಸ್ವಾಮಿಜಿಗೆ ಕೈ ಜೋಡಿಸಿ ಹೇಳಿದನು: ಮಹಾಶಯರೆ, ನಾನು ನಿಮ್ಮ ಕ್ಷಮಾಪಣೆ ಕೇಳುತ್ತಿರುವೆ. ನೀವು ಹೇಳುವುದು ಸರಿಯೆಂದು ಈಗ ನನಗೆ ಅರ್ಥವಾಯಿತು. ವೈಷ್ಣವರ ಮಧುರಭಾವದ ಪ್ರೇಮವನ್ನು ತಮಾಷೆಯಾಗಿ ನೀವು ಟೀಕಿಸುತ್ತಿದ್ದುದನ್ನು ನೋಡಿ ನನಗೆ ಮೊದಲು ನಿಮ್ಮ ಹೇಳಿಕೆಯ ರೀತಿ ಅರ್ಥವಾಗಲಿಲ್ಲ. ಆದ್ದರಿಂದಲೇ ನಾನು ಆಕ್ಷೇಪಣೆ ತೆಗೆದೆ.</p>
<p>ಸ್ವಾಮಿಾಜಿ: ಸರಿ, ಇಲ್ಲಿ ನೋಡು, ನಾವು ಟೀಕಿಸಬೇಕಾಗಿಬಂದರೆ ದೇವರನ್ನು, ದೇವಮಾನವರನ್ನು ಟೀಕಿಸುವುದು ಒಳ್ಳೆಯದು. ನೀನು ನನ್ನನ್ನು ನಿಂದಿಸಿದರೆ ಸಹಜವಾಗಿ ನಾನು ನಿನ್ನ ಮೇಲೆ ಕೋಪಗೊಳ್ಳುವೆ. ನಾನು ನಿನ್ನನ್ನು ಬೈದರೆ ನೀನು ಪ್ರತೀಕಾರ ಮಾಡಲಿಚ್ಛಿಸುವೆ, ಅಲ್ಲವೆ ? ಆದರೆ ದೇವರು ದೇವಮಾನವರು ಎಂದಿಗೂ ಕೇಡಿಗೆ ಕೇಡನ್ನು ಕೊಡುವುದಿಲ್ಲ.</p>
<p>ಆ ಸಭ್ಯಗೃಹಸ್ಥ ಸ್ವಾಮಿಜಿಯವರ ಪಾದಗಳಿಗೆ ಸಾಷ್ಟಾಂಗ ನಮಸ್ಕಾರ ಮಾಡಿ ಹೊರಟುಹೋದನು. ಸ್ವಾಮಿಾಜಿ ಕಲ್ಕತ್ತೆಯಲ್ಲಿ ವಾಸಿಸುತ್ತಿದ್ದಾಗ ಹೀಗೆ ಜನರ ಗುಂಪು ಸೇರುವುದು ನಿತ್ಯದ ರೂಢಿಯಾಗಿತ್ತು ಎಂದು ನಾನು ಮೊದಲೇ ಹೇಳಿದ್ದೆ. ಬೆಳಗಿನ ಜಾವದಿಂದ ಹಿಡಿದು ರಾತ್ರಿ ಎಂಟುಗಂಟೆಯವರೆಗೂ ದಿನದ ಪ್ರತಿ ಗಂಟೆಯೂ ಜನರು ಅವರನ್ನು ಮುತ್ತಿರುತ್ತಿದ್ದರು. ಇದರಿಂದ ಅವರ ಊಟದ ವೇಳೆ ಸಹಜವಾಗಿ ತುಂಬ ಅಸ್ತವ್ಯಸ್ತವಾಯಿತು. ಅನೇಕರು ಈ ಸ್ಥಿತಿಯನ್ನು ತಪ್ಪಿಸಲು ಇಚ್ಚಿಸಿ ಸ್ವಾಮಿಾಜಿಯನ್ನು ಕೆಲವು ನಿರ್ದಿಷ್ಟ ಗಂಟೆಗಳ ಹೊರತು ಇತರ ವೇಳೆಯಲ್ಲಿ ಮಾತನಾಡಬಾರದೆಂದು ಒತ್ತಿ ಹೇಳಿದರು. ಆದರೆ ಪ್ರೇಮಹೃದಯರಾದ ಸ್ವಾಮಿಾಜಿ ಇತರರ ಉದ್ದಾರಕ್ಕೆ ಏನು ಬೇಕಾದರೂ ಮಾಡಲು ಸಿದ್ಧರಾಗಿದ್ದವರು. ಜನರಲ್ಲಿ ಧರ್ಮಕ್ಕಾಗಿ ಇಷ್ಟೊಂದು ತೃಷೆ ಇರುವುದನ್ನು ನೋಡಿ ದಯೆಯಿಂದ ಕರಗಿ ಹೋಗುತ್ತಿದ್ದರು. ಅವರು ಅನಾರೋಗ್ಯದಿಂದಿದ್ದರೂ ಕೂಡ ಈ ಬಗೆಯ ಯಾವ ಬೇಡಿಕೆಗಳಿಗೂ ಒಪ್ಪಲಿಲ್ಲ. ಅವರು ತಮ್ಮ ಮನೆಯಿಂದ ಅಷ್ಟು ದೂರ ಇಲ್ಲಿಗೆ</p>

<!-- 349-8/0316-->
<p>ಅಷ್ಟೊಂದು ಶ್ರಮಪಟ್ಟು ಬರುತ್ತಾರೆ. ನನ್ನ ದೇಹಸ್ಥಿತಿ ಕೊಂಚ ಕೆಡುವುದೆಂದು ನಾನು ಸುಮ್ಮನೆ ಇಲ್ಲಿ ಕುಳಿತು ಅವರೊಡನೆ ಕೊಂಚವೂ ಮಾತನಾಡದೆ ಇರಲೇನು?'' ಎಂದು ಉತ್ತರ ಕೊಡುತ್ತಿದ್ದರು.</p>
<p>ನಾಲ್ಕು ಗಂಟೆ ಹೊತ್ತಿಗೆ ಮಾತುಕತೆಗಳು ಮುಕ್ತಾಯಗೊಂಡವು. ಎಲ್ಲೋ ಕೆಲವು ಮಂದಿ ಸಭ್ಯ ಗೃಹಸ್ಥರ ವಿನಃ ಜನಸಮೂಹವೆಲ್ಲಾ ಚದುರಿತು. ಸ್ವಾಮೀಜಿ ಅವರೊಡನೆ ಇಂಗ್ಲೆಂಡ್ ಅಮೆರಿಕಾ ಮುಂತಾದ ಅನೇಕ ವಿಷಯಗಳನ್ನು ಕುರಿತು ಮಾತನಾಡಿದರು. ಸಂಭಾಷಣೆಯ ನಡುವೆ ಸ್ವಾಮಿಾಜಿ “ನಾನು ಇಂಗ್ಲೆಂಡಿನಿಂದ ಕಡಲ ಪ್ರಯಾಣದಲ್ಲಿ ಹಿಂತಿರುಗಿ ಬರುವಾಗ ಒಂದು ವಿಸ್ಮಯಕರವಾದ ಸ್ವಪ್ನವನ್ನು ಕಂಡೆ. ನಮ್ಮ ಹಡಗು ಮೆಡಿಟರೇನಿಯನ್ ಸಮುದ್ರವನ್ನು ಹಾಯುತ್ತಿರುವಾಗ, ನನ್ನ ನಿದ್ರೆಯಲ್ಲಿ ಒಬ್ಬ ವೃದ್ದ ಪೂಜ್ಯ, ನೋಡಲು ಋಷಿಯಂತೆ ತೋರುವ ವ್ಯಕ್ತಿಯೊಬ್ಬ ನನ್ನ ಮುಂದೆ ನಿಂತು ಹೇಳಿದನು: 'ದಯವಿಟ್ಟು ಬಂದು ನಮ್ಮನ್ನು ಉದ್ಧಾರಮಾಡು, ಭರತಖಂಡದ ಋಷಿಗಳ ಬೋಧನೆಯೇ ಮೂಲವಾಗಿರುವ ಥೇರಾಪುಟ ಪಂಥದವರಲ್ಲಿ ನಾನೂ ಒಬ್ಬನು. ನಾವು ಬೋಧಿಸಿದ ಸತ್ಯ ಮಹೋದ್ದೇಶಗಳನ್ನು ಕ್ರೈಸ್ತರು ಏಸುವಿನಿಂದ ಕಲಿತುದೆಂದು ಹೇಳಿದ್ದಾರೆ. ಈ ಸಂಗತಿಯ ಹೊರತು ಜೀಸಸ್ ಎಂಬ ಹೆಸರಿನ ಯಾವ ವ್ಯಕ್ತಿಯೂ ಎಂದೂ ಜನಿಸಿಲ್ಲ. ಈ ವಿಷಯವನ್ನು ಒರೆ ಹಚ್ಚಿ ನೋಡಲು ಈ ಸ್ಥಳದಲ್ಲಿ ಭೂಶೋಧನೆಯನ್ನು ನಡೆಸಿದರೆ ಅನೇಕ ಪ್ರಮಾಣಗಳು ಬೆಳಕಿಗೆ ಬರುವುವು.' ನಾನು 'ಯಾವ ಜಾಗವನ್ನು ಶೋಧಿಸಿದರೆ ನೀವು ಹೇಳುವ ಪ್ರಮಾಣಗಳ ಅವಶೇಷಗಳು ಸಿಗುತ್ತವೆ?' ಎಂದು ಕೇಳಿದೆ. ಆ ಪ್ರಾಚೀನ ಮುಪ್ಪಿನ ವೃದ್ದ ಟರ್ಕಿಯ ಹತ್ತಿರದ ಒಂದು ಸ್ಥಳದ ಕಡೆ ಕೈ ತೋರಿಸುತ್ತಾ ಅಲ್ಲಿ ನೋಡು' ಎಂದನು. ಇದಾದ ಕೂಡಲೇ ನಾನು ನಿದ್ದೆಯಿಂದ ಎದ್ದು, ತಕ್ಷಣವೇ ಹಡಗಿನ ಮೇಲಣ ಅಂತಸ್ತಿಗೆ ಓಡಿ ಹೋಗಿ ಹಡಗಿನ ನಾಯಕನನ್ನು 'ಈಗ ಹಡಗು ಯಾವ ದೇಶದ ಹತ್ತಿರ ಇದೆ?' ಎಂದು ಕೇಳಿದೆ. ನಾಯಕನು 'ಅಲ್ಲಿ ನೋಡಿ, ಅದೇ ಟರ್ಕಿ ಮತ್ತು ಕ್ರೀಟ್ ದ್ವೀಪ' ಎಂದನು.”</p>
<p>ಅದು ಕೇವಲ ಸ್ವಪ್ನವೋ ಅಥವಾ ಆ ದರ್ಶನದಲ್ಲಿ ಏನಾದರೂ ಅರ್ಥವಿದೆಯೋ? ಯಾರಿಗೆ ಗೊತ್ತು.</p>

<!-- 349-8/0317-->
<p>ಭಾಗ ೪</p>
<p>(ಸುರೇಂದ್ರನಾಥ ದಾಸಗುಪ್ತ ) ಒಂದು ದಿನ ಬೇಲೂರು ಮಠಕ್ಕೆ ಸ್ವಾಮಿಜಿಯನ್ನು ನೋಡಲು ನನ್ನ ಕೆಲವು ವಿಶ್ವವಿದ್ಯಾನಿಲಯದ ಸ್ನೇಹಿತರೊಡನೆ ಹೋದೆ. ನಾವು ಅವರ ಸುತ್ತಲೂ ಕುಳಿತುಕೊಂಡೆವು. ಅನೇಕ ವಿಷಯಗಳ ಮೇಲೆ ಮಾತುಕತೆಯಾಗುತ್ತಿತ್ತು. ಯಾವ ಪ್ರಶ್ನೆಯನ್ನೇ ಹಾಕಲಿ ಮರುಕ್ಷಣದಲ್ಲಿಯೇ ತೃಪ್ತಿಕರವಾದ ಉತ್ತರವನ್ನು ಸ್ವಾಮಿಾಜಿ ಕೊಡುತ್ತಿದ್ದರು. ಇದ್ದಕ್ಕಿದ್ದಂತೆಯೇ ಅವರು ನಮ್ಮ ಕಡೆಗೆ ಬೆರಳು ತೋರಿಸಿ 'ನೀವೆಲ್ಲಾ ಅನೇಕ ಬಗೆಯ ಐರೋಪ್ಯ ತತ್ತ್ವಶಾಸ್ತ್ರ, ಕಲೆ, ವಿಜ್ಞಾನ ಮುಂತಾದುವನ್ನು ವ್ಯಾಸಂಗ ಮಾಡುತ್ತಿದ್ದೀರಿ. ವಿವಿಧ ಜನಾಂಗಗಳ ದೇಶಗಳ ವಿಷಯವಾಗಿ ಹೊಸ ಹೊಸ ವಿಚಾರಗಳನ್ನು ಕಲಿಯುತ್ತಿದ್ದೀರಿ. ಜೀವನದಲ್ಲಿ ಶ್ರೇಷ್ಠತಮ ಸತ್ಯ ಯಾವುದು ಹೇಳಬಲ್ಲಿರಾ?” ಎಂದು ಕೇಳಿದರು. - ನಾವೆಲ್ಲಾ ಯೋಚಿಸಲಾರಂಭಿಸಿದೆವು. ಅವರು ನಮ್ಮಿಂದ ಏನು ಉತ್ತರವನ್ನು ಅಪೇಕ್ಷಿಸುತ್ತಿರುವರೆಂದು ಗೊತ್ತುಹಿಡಿಯಲಾರದೆ ಹೋದೆವು. ಯಾರಿಂದಲೂ ಉತ್ತರ ಬಾರದಿರಲು ಅವರು ತಮ್ಮ ಸ್ಫೂರ್ತಿಯುತವಾದ ಭಾಷೆಯಲ್ಲಿ ಹೀಗೆ ಹೇಳಿದರು:</p>
<p>“ಇಲ್ಲಿ ನೋಡಿ - ನಾವೆಲ್ಲಾ ಸಾಯುತ್ತೇವೆ ! ಈ ಸತ್ಯವನ್ನು ಯಾವಾಗಲೂ ಮನಸ್ಸಿನಲ್ಲಿಡಿ. ಆಗ ಮಾತ್ರ ಅಂತರಾತ್ಮ ಜಾಗೃತನಾಗುವನು. ಆಗ ಮಾತ್ರ ನಿಮ್ಮಿಂದ ಕ್ಷುದ್ರತನ ಮಾಯವಾಗುವುದು. ಕಾರ್ಯೋನ್ಮುಖರಾಗುವಿರಿ. ನಿಮ್ಮ ಮನಸ್ಸು ಮತ್ತು ದೇಹದಲ್ಲಿ ನವಚೈತನ್ಯ ಮೂಡುವುದು. ಯಾರು ನಿಮ್ಮ ಸಂಪರ್ಕ ಮಾಡುವರೋ ಅವರಿಗೂ ಕೂಡ ನಿಮ್ಮೊಡನಿರುವಾಗ ಏನೋ ಒಂದು ಬಗೆಯ ಆತ್ರೋನ್ನತಿಯನ್ನು ಪಡೆವಂತೆ ಭಾಸವಾಗುವುದು.”</p>
<p>ನಂತರ ನನಗೂ ಸ್ವಾಮಿಾಜಿಗೂ ಕೆಳಗೆ ಕಂಡಂತೆ ಸಂಭಾಷಣೆ ಜರುಗಿತು.</p>
<p>ನಾನು: ಆದರೆ, ಸ್ವಾಮಿಜಿ, ಸಾವಿನ ಯೋಚನೆ ಬಂದ ಕೂಡಲೇ ನಮ್ಮ ಉತ್ಸಾಹವೆಲ್ಲಾ ಕುಗ್ಗಿ ನಿರಾಶೆಯಿಂದ ಎದೆಗುಂದುವುದಿಲ್ಲವೆ? - ಸಾಮಾಜಿ: ಅದೇನೋ ನಿಜ. ಮೊದಲು ಎದೆಯೊಡೆದಂತಾಗಿ ನಿರಾಶೆ ಮತ್ತು ಗ್ರಾನಿಕರವಾದ ಆಲೋಚನೆಗಳು ಮನಸ್ಸಿಗೆ ಬರುವುವು. ಆದರೆ ದೃಢವಾಗಿ ನಿಲ್ಲು - ದಿನಗಳು ಅಂತೆಯೇ ಕಳೆಯಲಿ. ನಂತರ ನಿನ್ನ ಹೃದಯಕ್ಕೆ ನವಶಕ್ತಿ ಬರುತ್ತದೆ, ಮೃತ್ಯುವಿನ ಬಗ್ಗೆ ನಿರಂತರ ಚಿಂತನೆ ನಿನಗೆ ಹೊಸದೊಂದು ಜೀವನವನ್ನೇ ಕೊಡುತ್ತದೆ; ಪ್ರತಿಕ್ಷಣದಲ್ಲಿಯೂ ನಿನ್ನ ಮನಶ್ಚಕ್ಷುವಿನ ಮುಂದೆ ಮಾನವನ ಎಲ್ಲ ವೈಭವ ಅಚಿರ, ನೀರಗುಳ್ಳೆಯಂತೆ ನಿಸ್ಸಾರ ಎಂಬ ಸತ್ಯವು ನಿನ್ನನ್ನು ಹೆಚ್ಚು ಹೆಚ್ಚಾಗಿ ಆಲೋಚನಾ ಮಗ್ನನಾಗುವಂತೆ ಮಾಡುತ್ತದೆ ಎಂಬುದು ನಿನಗೇ ತಿಳಿಯುವುದು. ಕೊಂಚ ತಾಳು ! *<span class="en"> C.w, Vol. V, P. 329</span></p>

<!-- 349-8/0318-->
<p>ದೇವ.</p>
<p>ದಿನಗಳು ತಿಂಗಳು ವರುಷಗಳು ಉರುಳಿಹೋಗಲಿ. ನಿನ್ನ ಅಂತಃಸ್ಫೂರ್ತಿ ಸಿಂಹಸದೃಶ ಶಕ್ತಿಯಿಂದ ಜಾಗೃತಗೊಂಡಿರುವುದು, ಮತ್ತು ನಿನ್ನ ಅಂತರಂಗಶಕ್ತಿ ಒಂದು ಮಹತ್ತಾದ ಶಕಿ ಯಾಗಿ ಮಾರ್ಪಟ್ಟಿರುವುದು ನಿನಗೇ ಅರಿವಾಗುತ್ತದೆ ! ನಿರಂತರ ಮತ್ತು ಚಿಂತನೆ ಮಾಡು. ಆಗ ನಾನು ಹೇಳುವ ಪ್ರತಿಯೊಂದು ಮಾತಿನ ಸತ್ಯವನ್ನೂ ಅರಿಯುವೆ. ಇನ್ನು ಮಾತಿನ ಮೂಲಕ ನಾನು ಹೆಚ್ಚೇನನ್ನು ಹೇಳಲಿ! |</p>
<p>ನನ್ನ ಸ್ನೇಹಿತರಲ್ಲೊಬ್ಬರು ಸ್ವಾಮಿಾಜಿಯನ್ನು ಮೆಲ್ಲಗೆ ಹೊಗಳುತ್ತಿದ್ದರು. ಸ್ವಾಮಿಜಿ: ನನ್ನನ್ನು ಹೊಗಳಬೇಡಿ. ನಮ್ಮ ಜಗತ್ತಿನಲ್ಲಿ ಹೊಗಳಿಕೆ ತೆಗಳಿಕೆಗೆ ಯಾವ ಬೆಲೆಯೂ ಇಲ್ಲ. ಅವು ಮನುಷ್ಯನನ್ನು ಉಯ್ಯಾಲೆಯಂತೆ ತೂಗಿಸುವುವು. ನನಗೆ ಸಾಕಾದಷ್ಟು ಹೊಗಳಿಕೆ ಬಂದಿದೆ. ದೋಷಾರೋಪಣೆಗಳ ಸುರಿಮಳೆಯನ್ನೂ ನಾನು ಸಹಿಸಿಕೊಳ್ಳಬೇಕಾಯಿತು. ಆದರೆ ಅವುಗಳನ್ನು ಕುರಿತು ಯೋಚಿಸುತ್ತಾ ಹೋದರೆ ಏನು ಬಂದ ಹಾಗಾಯಿತು ! ಪ್ರತಿಯೊಬ್ಬರೂ ನಿರಾತಂಕವಾಗಿ ತಮ್ಮ ಕರ್ತವ್ಯಗಳನ್ನು ಮಾಡುತ್ತಾ ಹೋಗಿ, ಕಡೆಯ ಗಳಿಗೆ ಬಂದಾಗ ನಿನಗಾಗಲಿ ನನಗಾಗಲಿ, ಮತ್ಯಾರಿಗೇ ಆಗಲಿ ಈ ಹೊಗಳಿಕೆ ತೆಗಳಿಕೆಗಳೆರಡೂ ಒಂದೆ. ನಾವು ಕೆಲಸ ಮಾಡಲು ಇಲ್ಲಿ ಕರೆ ಬಂದಾಗ ಎಲ್ಲವನ್ನೂ ಬಿಟ್ಟು ಹೊರಡಬೇಕು.</p>
<p>ನಾನು: ನಾವೆಷ್ಟು ಅಲ್ಪರು, ಸ್ವಾಮಿಜಿ !</p>
<p>ಸ್ಯಾಮಾಜಿ: ನಿಜ! ನೀನು ಸರಿಯಾಗಿ ಹೇಳಿದೆ ! ಲಕ್ಷಾಂತರ ಸೂರ್ಯ ಮತ್ತು ಸೌರವ್ಯೂಹಗಳನ್ನೊಳಗೊಂಡ ಈ ಅಪಾರ ಭೂಮಂಡಲವನ್ನು ಕುರಿತು ಯೋಚಿಸು. ಇವೆಲ್ಲಾ ಯಾವ ಅನಂತ ಅಪರಿಮಿತವಾದ ಶಕ್ತಿಯಿಂದ ಪ್ರಚೋದಿತವಾಗಿ ಆ ಏಕಮಾತ್ರ ಅಗೋಚರ ಪಾದಗಳನ್ನು ಸ್ಪರ್ಶಿಸಲೋಸುಗ ಓಡುತ್ತಿವೆ ಎಂಬುದನ್ನು ಯೋಚಿಸು. ಮತ್ತೆ ನಾವೆಷ್ಟು ಕ್ಷುದ್ರರು! ದೂಷಣೆ, ತುಚ್ಛತನದ ಲೋಲುಪ್ತಿಯಲ್ಲಿ ಮಗ್ನರಾಗಲು ಸ್ಥಳವೆಲ್ಲಿದೆ? ಪರಸ್ಪರ ಹಗೆತನ ಪ್ರತ್ಯೇಕ ಮನೋಭಾವನೆಯನ್ನು ಬೆಳೆಸಿದರೆ ನಮಗಾಗುವ ಲಾಭವೇನು? ನನ್ನ ಬುದ್ಧಿವಾದವನ್ನು ಕೇಳಿ : ನೀವು ಪ್ರೌಢ ಶಿಕ್ಷಣ ಮುಗಿಸಿದ ಮೇಲೆ ಇತರರ ಸೇವೆಗಾಗಿ ನಿಮ್ಮ ಬಾಳನ್ನು ಮಾಸಲಾಗಿಡಿ. ನನ್ನ ಮಾತನ್ನು ನಂಬಿ, ಹಣದಿಂದ ಅಮೂಲ್ಯ ವಸ್ತುಗಳಿಂದ ತುಂಬಿದ ಇಡೀ ಬೊಕ್ಕಸ ನಿಮ್ಮ ಅಧೀನದಲ್ಲಿದ್ದಾಗ ಆಗುವ ಹರ್ಷಕ್ಕಿಂತಲೂ ಅಪಾರವಾದ ಹರ್ಷ ನಿಮಗೆ ಇದರಿಂದ ಉಂಟಾಗುವುದು. ಇತರರಿಗೆ ಸೇವೆ ಸಲ್ಲಿಸುತ್ತಾ ಹೋದಂತೆಲ್ಲಾ ಜ್ಞಾನದ ಹಾದಿಯಲೂ ಅಷ್ಟೇ ಮುಂದುವರಿಯುವಿರಿ.</p>
<p>ನಾನು: ನಾವು ತುಂಬಾ ಬಡವರು ಸ್ವಾಮಿಾಜಿ !</p>
<p>ಸ್ವಾಮಿಾಜಿ: ನಿನ್ನ ಬಡತನದ ಆಲೋಚನೆಗಳನ್ನು ಒಂದು ಕಡೆ ಕಟ್ಟಿಡು. ಯಾವ ಭಾಗದಲ್ಲಿ ನೀನು ಬಡವ ! ನಿನ್ನ ಹತ್ತಿರ ಒಂದು ಜೊತೆ ಕೋಡುಬಂಡಿಯಿಲ್ಲ, ಸೇವಕರ ತಂಡವಿಲ್ಲ ಎಂದೇ? ಅದರಿಂದೇನು? ನಿನ್ನ ಎದೆರಕ್ತವನ್ನು ಬಸಿದು ಹಗಲೂ ರಾತ್ರಿ ಇತರರ ಸೇವೆಗಾಗಿ ದುಡಿ. ಈ ಜೀವನದಲ್ಲಿ ನಿನಗೆ ಅಸಾಧ್ಯವಾದುದು ಯಾವುದೂ</p>

<!-- 349-8/0319-->

<p>ಇಲ್ಲವೆಂಬುದನ್ನು ನೀನು ಕೊಂಚವೂ ಅರಿಯೆ ! ಅಗೋ! ಅಲ್ಲಿ ನೋಡು ! ಪವಿತ್ರಜೀವನದಿಯ ಮತ್ತೊಂದು ದಡ ನಿನ್ನ ಕಣ್ಣೆದುರಿಗೇ ಪ್ರತ್ಯಕ್ಷವಾಗಿದೆ, ಮೃತ್ಯುವಿನ ತೆರೆ ಮಾಯವಾಗಿದೆ ! ಅದ್ಭುತವಾದ ಅಮೃತ ರಾಜ್ಯದ ಉತ್ತರಾಧಿಕಾರಿಗಳು ನೀವು !</p>
<p>ನಾನು: ಓ! ಸ್ವಾಮಿಜಿ, ನಿಮ್ಮ ಮುಂದೆ ಕುಳಿತು ನಿಮ್ಮ ಸ್ಫೂರ್ತಿದಾಯಕ ನುಡಿಗಳನ್ನು ಕೇಳುತ್ತಾ ನಾವೆಷ್ಟು ಆನಂದಿಸುತ್ತಿದ್ದೇವೆ ! - ಸ್ಯಾಮಾಜಿ: ನೋಡಿ, ಭರತಖಂಡದಲ್ಲಿ ಇಷ್ಟು ವರ್ಷಗಳು ನಾನು ಪ್ರಯಾಣಮಾಡಿದಾಗ ಅನೇಕ ಮಹಾತ್ಮರನ್ನು ಸಂದರ್ಶಿಸಿದೆ. ಅವರ ಹೃದಯದಲ್ಲಿ ಪ್ರೇಮ ತುಂಬಿ ತುಳುಕುತ್ತಿತ್ತು. ಅವರ ಪಾದದಡಿ ಕುಳಿತಾಗ ಒಂದು ಮಹಾಶಕ್ತಿಯ ಪ್ರವಾಹ ನನ್ನ ಹೃದಯದಲ್ಲಿ ಸಂಚರಿಸಿದಂತೆ ಭಾಸವಾಗುತ್ತಿತ್ತು. ಅವರ ಸಂಪರ್ಕದಿಂದ ಉದ್ಭವಿಸಿದ ಆ ಪ್ರವಾಹದ ಶಕ್ತಿಯಿಂದ ಮಾತ್ರ ನಿಮಗೆ ನಾಲ್ಕು ಮಾತುಗಳನ್ನು ಹೇಳಿದೆ. ನಾನೇನೋ ಒಬ್ಬ ಮಹಾತ್ಮನೆಂದು ತಿಳಿಯಬೇಡಿ !</p>
<p>ನಾನು: ಆದರೆ, ಸ್ವಾಮಿಾಜಿ, ನೀವು ಭಗವಾಕ್ಷಾತ್ಕಾರ ಪಡೆದವರೆಂದು ನಾವೆಲ್ಲಾ ಭಾವಿಸುತ್ತೇವೆ.</p>
<p>ನಾನೀ ಮಾತನ್ನು ಹೇಳಿದ ತಕ್ಷಣವೆ ಸ್ವಾಮಿಜಿಯ ಮೋಹಮುಗ್ಯಕರ ಕಣ್ಣುಗಳು ಅಶ್ರುಜಲದಿಂದ ತುಂಬಿದವು. (ಓ! ಈಗಲೂ ಆ ನೋಟ ಅಚ್ಚಳಿಯದೆ ನನ್ನ ಕಣ್ಣಿಗೆ ಕಟ್ಟಿದಂತಿದೆ.) ಪ್ರೇಮದಿಂದ ತುಂಬಿ ತುಳುಕುತ್ತಿದ್ದ ಹೃದಯದಿಂದ ಸ್ವಾಮಿಾಜಿ ಮೃದುವಾಗಿ ದಯಾಪೂರಿತ ಧ್ವನಿಯಲ್ಲಿ ಹೀಗೆಂದರು, “ಜ್ಞಾನಿಗಳು ಅರಸುವ ಆ ಜ್ಞಾನದ ಪರಿಪೂರ್ಣತೆಯೂ ಆ ಪವಿತ್ರ ಪಾದಗಳಲ್ಲಿದೆ ! ಪ್ರೇಮಿಗಳು ಅರಸುವ ಪ್ರೇಮದ ಪೂರ್ಣತೆಯೂ ಆ ಪವಿತ್ರ ಪಾದಗಳಲ್ಲಿದೆ ! ಓ ಹೇಳು, ಸ್ತ್ರೀ ಪುರುಷರು ಆ ಪವಿತ್ರ ಪಾದಗಳನ್ನು ಶರಣು ಹೋಗುವರಲ್ಲದೆ ಮತ್ತೆಲ್ಲಿ ಹೋಗುವರು!' ಕೊಂಚ ಹೊತ್ತಿನ ತರುವಾಯ ಹೇಳಿದರು “ಅಯ್ಯೋ ! ಪ್ರಪಂಚದಲ್ಲಿ ಜನರು ಈಗ ಮಾಡುತ್ತಿರುವಂತೆ ಹೋರಾಡುತ್ತಾ ಕಾದಾಡುತ್ತಾ ದಿನಗಳನ್ನು ಕಳೆಯುತ್ತಿರುವುದು ಎಂತಹ ತಿಳಿಗೇಡಿತನ ! ಆದರೆ ಎಷ್ಟು ಕಾಲ ಅವರು ಹೀಗೆ ಇರಬಲ್ಲರು? ಜೀವನದ ಸಂಧ್ಯೆಯಲ್ಲಿ ಎಲ್ಲರೂ ಮನೆಗೆ, ಜಗನ್ಮಾತೆಯ ವಾಸಸ್ಥಳಕ್ಕೆ ಬಂದೇ ಬರುವರು.”</p>

<!-- 349-8/0320-->
<p>ಚಿಂತನೆಯ ಹನಿಗಳು-೧ ೧. ಮಾನವನು ಪ್ರಕೃತಿಯನ್ನು ಆಳುವುದಕ್ಕೆ ಅವತರಿಸುವುದು, ಅದನ್ನು ಅನುಸರಿಸುವುದಕ್ಕಲ್ಲ.</p>
<p>೨. ನೀನು ದೇಹವೆಂದು ಭಾವಿಸಿದಾಗ ವಿಶ್ವದ ಒಂದು ಅಂಶ, ನೀನು ಜೀವವೆಂದಣಿಸಿದಾಗ ಆ ಸನಾತನ ಪುರುಷನ ಒಂದು ಕಿಡಿ, ನೀನು ಆತ್ಮನಂದು ಬಗೆದಾಗ ನೀನೇ ಸರ್ವವೂ ಆಗಿರುವೆ.</p>
<p>- ೩. ಇಚ್ಛೆ ಸ್ವತಂತ್ರವಲ್ಲ, ಕಾರ್ಯಕಾರಣಗಳ ಪರಂಪರೆಯಿಂದ ಬದ್ದವಾದ ಒಂದು ಘಟನೆ. ಆದರೆ ಇಚ್ಛೆಯ ಹಿಂದೆ ಸ್ವತಂತ್ರವಾಗಿರುವುದೊಂದು ಇದೆ.</p>
<p>೪. ಶಕ್ತಿ ಇರುವುದು ಸಾಧುಸ್ವಭಾವದಲ್ಲಿ, ಚಾರಿತ್ರ್ಯ ಶುದ್ದಿಯಲ್ಲಿ. ೫. ವಿಶ್ವವೇ ದೃಶ್ಯರೂಪವನ್ನು ಧರಿಸಿರುವ ದೇವರು.</p>
<p>೬. ನಿಮ್ಮಲ್ಲಿ ನಿಮಗೆ ಶ್ರದ್ದೆ ಉದಯಿಸುವ ತನಕ ದೇವರಲ್ಲಿ ಶ್ರದ್ದೆ ಉದಯಿಸಲಾರದು.</p>
<p>೭. ನಾನು ದೇಹವೆಂದು ಭಾವಿಸುವುದೇ ಪಾಪದ ಮೂಲ. ಯಾವುದಾದರೂ ಮೂಲ ಪಾಪವಿದ್ದರೆ ಅದೇ ಇದು.</p>
<p>೮. ಒಂದು ಪಕ್ಷದವರು ದ್ರವ್ಯವು <span class="en">(matter) </span>ಭಾವನೆಗೆ <span class="en">(idea) </span>ಕಾರಣ ಎನ್ನುತ್ತಾರೆ, ಮತ್ತೊಂದು ಪಕ್ಷದವರು ಭಾವನೆ ದ್ರವ್ಯಕ್ಕೆ ಎನ್ನುತ್ತಾರೆ. ಇಬ್ಬರೂ ತಪ್ಪು. ದ್ರವ್ಯ ಮತ್ತು ಭಾವನೆ ಏಕಕಾಲದಲ್ಲಿ ಇರುವುವು, ಭಾವನೆ ಮತ್ತು ದ್ರವ್ಯಗಳರಡೂ ಮತ್ತಾವುದೋ ಒಂದು ಮೂರನೆಯ ವಸ್ತುವಿನಿಂದ ಆಗಿವೆ....</p>
<p>೯. ದೇಹದಲ್ಲಿ ಹೇಗೆ ದ್ರವ್ಯಕಣಗಳು ಒಂದು ಕಡೆ ಸೇರುವುವೋ ಹಾಗೆಯೇ ಕಾಲದಲ್ಲಿ ಆಲೋಚನಾ ತರಂಗಗಳು ಒಂದುಗೂಡುವುವು.</p>
<p>೧೦. ದೇವರನ್ನು ವಿವರಿಸಲು ಯತ್ನಿಸುವುದು ಸತ್ಯ ಹಾವನ್ನು ಕೊಲ್ಲಲು ಯತ್ನಿಸುವಂತೆ, ಏಕೆಂದರೆ ನಮಗೆ ಗೊತ್ತಿರುವ ಏಕಮಾತ್ರ ವಸ್ತುವೇ ದೇವರು.</p>
<p>೧೧. ಮೃಗಸದೃಶನಾದವನನ್ನು ಮಾನವನನ್ನಾಗಿ ಮಾಡುವ, ಮಾನವನನ್ನು ದೇವನನ್ನಾಗಿ ಮಾಡುವ ಭಾವನೆಯೇ ದೇವರು.</p>
<p>೧೨. ಆಂತರಿಕ ಪ್ರಕೃತಿಯನ್ನು ಬಾಹ್ಯ ಆಕಾರದಲ್ಲಿ ಕಾಣುವಂತೆ ಮಾಡುವುದೇ ಬಾಹ್ಯ ಪ್ರಕೃತಿ.</p>
<p>೧೩. ನಿನ್ನ ಕರ್ಮದ ಯೋಗ್ಯತೆಯನ್ನು ನಿರ್ಧರಿಸುವುದು ಅದರ ಹಿಂದೆ ಇರುವ ಉದ್ದೇಶ, ನೀನೂ ದೇವರು ಮತ್ತು ಅತಿ ಕೀಳು ಮಾನವನು ಕೂಡ ದೇವರು - ಎಂಬ ಭಾವನೆಗಿಂತ ಯಾವ ಉದ್ದೇಶ ಮಿಗಿಲಾಗಬಲ್ಲದು?</p>
<p>-<span class="en"> CW, Vol. V.P. 409 |</span></p>

<!-- 349-8/0321-->

<p>೧೪. ಮನೋಪ್ರಪಂಚವನ್ನು ಈಕ್ಷಿಸುವವನು ಬಲಶಾಲಿಯಾಗಿರಬೇಕು ಮತ್ತು ವೈಜ್ಞಾನಿಕ ಶಿಕ್ಷಣವುಳ್ಳವನಿರಬೇಕು. - ೧೫. ಮನಸ್ಸೇ ಸರ್ವವು, ಆಲೋಚನೆಯೇ ಸರ್ವವು, ಎಂಬುದು ಮೇಲು ತರದ ಜಡವಾದವಷ್ಟೆ.</p>
<p>೧೬. ಈ ಪ್ರಪಂಚ ಒಂದು ದೊಡ್ಡ ಗರಡಿಯ ಮನೆ. ನಾವಿಲ್ಲಿ ಬಲಿಷ್ಠರಾಗುವುದಕ್ಕೆ ಬಂದಿರುವೆವು.</p>
<p>೧೭. ಮಗುವನ್ನು ತರಬೇತು ಮಾಡುವುದು ಒಂದು ಸಸಿಯನ್ನು ಬೆಳೆಸಿದಂತೆ. ಅದಕ್ಕಿಂತ ಹೆಚ್ಚಿಗೆ ಮಾಡಲಾರೆವು, ನೀವು ಅದಕ್ಕೆ ಇರುವ ಅಡಚಣೆಗಳನ್ನು ನಿವಾರಿಸಬೇಕಾಗಿದೆ. ಅದಕ್ಕೆ ನೀವು ಸಹಾಯವನ್ನು ಮಾತ್ರ ಮಾಡಬಲ್ಲಿರಿ. ಅದು ಆಂತರ್ಯದಿಂದ ವಿಕಾಸವಾಗುವುದು. ಅದು ತನ್ನ ಸ್ವಭಾವವನ್ನು ತಾನೇ ಸೃಷ್ಟಿಸಿಕೊಳ್ಳುವುದು. ಅದಕ್ಕೆ ಇರುವ ಆತಂಕಗಳನ್ನು ಮಾತ್ರ ನಿವಾರಿಸಬಹುದು.</p>
<p>೧೮. ನೀವು ಒಂದು ಪಂಗಡವನ್ನು ಮಾಡಿದೊಡನೆಯೆ ವಿಶ್ವ ಸಹೋದರತ್ವವನ್ನು ಧಿಃಕರಿಸುತ್ತೀರಿ. ಯಾರು ನಿಜವಾಗಿಯೂ ವಿಶ್ವ ಸಹೋದರತ್ವದ ಭಾವನೆಯನ್ನು ಅನುಭವಿಸುವರೋ ಅವರು ಹೆಚ್ಚು ಮಾತನಾಡುವುದಿಲ್ಲ. ಆದರೆ ಅವರ ನಡುವಳಿಕೆಯೇ ಅದನ್ನು ಸಾರಿ ಹೇಳುವುದು. - ೧೯. ಸತ್ಯವನ್ನು ಸಹಸ್ರಾರು ವಿಧಗಳಲ್ಲಿ ಹೇಳಬಹುದು, ಪ್ರತಿಯೊಂದು ವಿಧವೂ ಸತ್ಯವಾಗಿರಬಹುದು.</p>
<p>೨೦. ನೀವು ಒಳಗಿನಿಂದ ಹೊರಗೆ ಬೆಳೆಯಬೇಕಾಗಿದೆ. ಯಾರೂ ನಿಮಗೆ ಬೋಧಿಸಲಾರರು. ಯಾರೂ ನಿಮ್ಮನ್ನು ಆಧ್ಯಾತ್ಮಿಕ ಜೀವಿಗಳನ್ನಾಗಿ ಮಾಡಲಾರರು. ನಿಮಗೆ ನಿಮ್ಮ ಆತ್ಮನಲ್ಲದೆ ಬೇರೆ ಗುರುವಿಲ್ಲ.</p>
<p>೨೧. ಒಂದು ಅನಂತ ಸರಪಳಿಯಲ್ಲಿ ಕೆಲವು ಕೊಂಡಿಗಳನ್ನು ವಿವರಿಸಲು ಸಾಧ್ಯವಾದರೆ ಅದರ ಆಧಾರದ ಮೇಲೆಯೇ ಇಡಿಯ ಸರಪಳಿಯನ್ನೂ ವಿವರಿಸಬಹುದು.</p>
<p>೨೨. ಪ್ರಪಂಚದ ಯಾವ ಘಟನೆಗಳಿಂದಲೂ ವಿಚಲಿತನಾಗದವನು ಅಮೃತಾತ್ಮನಾಗಿರುವನು.</p>
<p>೨೩. ಸತ್ಯಕ್ಕಾಗಿ ಸರ್ವವನ್ನೂ ಸಮರ್ಪಿಸಬಹುದು, ಆದರೆ ಸತ್ಯವನ್ನು ಮತ್ತಾವುದಕ್ಕೂ ತೆರುವುದಕ್ಕೆ ಆಗುವುದಿಲ್ಲ.</p>
<p>೨೪. ಸತ್ಯಾನ್ವೇಷಣೆ ಶಕ್ತಿಯ ಚಿಹ್ನೆ, ಅದು ದುರ್ಬಲನಾದ ಅಂಧನ ತಡಕಾಟವಲ್ಲ. ೨೫. ದೇವರು ಮಾನವನಾಗಿರುವನು; ಪುನಃ ಮಾನವ ದೇವರಾಗುವನು.</p>

<!-- 349-8/0322-->
<p>೨೬. ಮನುಷ್ಯ ಸಾಯುವನು, ಸ್ವರ್ಗಕ್ಕೆ ಹೋಗುವನು ಎಂಬ ಮುಂತಾದುವೆಲ್ಲ ಮಕ್ಕಳಾಟ. ನಾವೆಂದೂ ಬರುವುದೂ ಇಲ್ಲ, ಹೋಗುವುದೂ ಇಲ್ಲ. ನಾವಿರುವೆಡೆಯಲ್ಲಿಯೇ ಇರುವೆವು. ಹಿಂದೆ ಇದ್ದ, ಈಗಿರುವ, ಮುಂದೆ ಬರುವ ಆತ್ಮರೆಲ್ಲ ಒಂದೇ ಕಡೆ ಇರುವರು.</p>
<p>೨೭. ಯಾರ ಹೃದಯಗ್ರಂಥ ತೆರೆದಿದೆಯೋ ಅವರಿಗೆ ಬೇರೆ ಗ್ರಂಥಗಳು ಬೇಕಾಗಿಲ್ಲ. ನಮ್ಮಲ್ಲಿ ಆಸೆಯನ್ನು ಪ್ರಚೋದಿಸುವುದು ಮಾತ್ರವೇ ಅವುಗಳ ಗುರಿಯಾಗಿದೆ ! ಅವೆಲ್ಲ ಬೇರೆಯವರ ಅನುಭವ ಮಾತ್ರ.</p>
<p>೨೮. ಎಲ್ಲರಿಗೂ ಅನುಕಂಪವನ್ನು ತೋರು, ಕಷ್ಟದಲ್ಲಿರುವವರಿಗಾಗಿ ಮರುಗು. ಎಲ್ಲರನ್ನೂ ಪ್ರೀತಿಸು, ಯಾರ ಮೇಲೂ ಅಸೂಯೆ ಇಲ್ಲದಿರಲಿ. ಇತರರ ತಪ್ಪನ್ನು ಗಮನಿಸಬೇಡ.</p>
<p>೨೯. ಮನುಷ್ಯ ಎಂದಿಗೂ ಸಾಯುವುದಿಲ್ಲ, ಅವನೆಂದಿಗೂ ಹುಟ್ಟಿಯೂ ಇಲ್ಲ. ದೇಹವು ನಾಶವಾಗುವುದು, ಆದರೆ ಅವನೆಂದೂ ನಾಶವಾಗುವುದಿಲ್ಲ.</p>
<p>೩೦. ಯಾರೂ ಧರ್ಮಕ್ಕಾಗಿ ಹುಟ್ಟುವುದಿಲ್ಲ, ಅವರು ಅನಂತರ ಅದನ್ನು ಆರಿಸಿಕೊಳ್ಳಬೇಕಾಗಿದೆ.</p>
<p>೩೧. ವಿಶ್ವದಲ್ಲಿ ಸತ್ಯವಾಗಿರುವುದು ಒಂದೇ ಆತ್ಮ, ಉಳಿದುವುಗಳೆಲ್ಲ ಅದರ ಆವಿರ್ಭಾವಗಳು ಮಾತ್ರ.</p>
<p>೩೨. ಭಕ್ತರಲ್ಲಿ ಸಾಮಾನ್ಯಕೋಟಿ ಮತ್ತು ಧೀರರಾದ ಕೆಲವರು ಎಂದು ಎರಡು ವಿಭಾಗಗಳಿವೆ.</p>
<p>- ೩೩. ಈಗ ಇಲ್ಲಿ ಪೂರ್ಣತೆಯನ್ನು ಪಡೆಯುವುದಕ್ಕೆ ಆಗದೆ ಇದ್ದರೆ, ಇನ್ನಾವುದೋ ಜನ್ಮದಲ್ಲಿ ಅದನ್ನು ಪಡೆಯುತ್ತೇನೆ ಎನ್ನುವುದಕ್ಕೆ ದಾಖಲೆಯಿಲ್ಲ.</p>
<p>೩೪. ನಾನು ಒಂದು ಹಿಡಿ ಮೃತ್ತಿಕೆಯನ್ನು ಚೆನ್ನಾಗಿ ತಿಳಿದುಕೊಂಡರೆ, ಪ್ರಪಂಚದಲಿ ರುವ ಮತಿ ಕೆಯನೆಲ ತಿಳಿದುಕೊಂಡಂತೆ. ಇದು ಮೂಲಸಿದಾ ಂತಗಳ ಜ್ಞಾನ, ಆದರೆ ಅವು ಒಂದೊಂದು ವಾತಾವರಣದಲ್ಲಿ ಒಂದೊಂದು ಬಗೆಯಾಗಿ ರೂಪತಾಳುವುವು. ನೀನು ನಿನ್ನನ್ನು ಅರಿತರೆ ಎಲ್ಲವನ್ನೂ ಅರಿತಂತೆ.</p>
<p>೩೫. ನಾನು ವೇದದಲ್ಲಿ ಯಾವುದು ಯುಕ್ತಿಗೆ ಸಮಂಜಸವಾಗಿರುವುದೋ ಅದನ್ನು ಮಾತ್ರ ಸ್ವೀಕರಿಸುತ್ತೇನೆ. ವೇದಗಳಲ್ಲಿ ಎಷ್ಟೋ ಕಡೆ ವಿರೋಧಾಭಾಸವಿದೆ. ಪಾಶ್ಚಾತ್ಯ ದೃಷ್ಟಿಯಲ್ಲಿ ಅವು ಸ್ಫೂರ್ತಿಗೊಂಡು ಬಂದವುಗಳಲ್ಲ; ಆದರೆ ಅವಲ್ಲ ಭಗವಂತನ ಒಟ್ಟು ಜ್ಞಾನ-ಸರ್ವಜ್ಞಾನಗಳೂ ಅಲ್ಲಿವೆ. ಪ್ರತಿ ಕಲ್ಪದ ಆದಿಯಲ್ಲಿಯೂ ಈ ಜ್ಞಾನ ವ್ಯಕ್ತವಾಗುವುದು. ಕಲ್ಪ ಕೊನೆಗೊಂಡಾಗ ಅದು ಸೂಕ್ಷ್ಮ ಅವಸ್ಥೆಗೆ ಹೋಗುವುದು. ಸೃಷ್ಟಿ ಪುನಃ ವ್ಯಕ್ತವಾದಾಗ ಆ ಜ್ಞಾನವೂ ವ್ಯಕ್ತವಾಗುವುದು. ಈ ದೃಷ್ಟಿಯಿಂದ ಸಿದ್ದಾಂತ ಸರಿಯಾಗಿರುವುದು. ಆದರೆ ವೇದಗಳೆಂದು ಕರೆಯಲ್ಪಡುವ ಈ ಗ್ರಂಥಗಳು ಮಾತ್ರ ಭಗವಂತನ ಜ್ಞಾನವೆಂದು ಹೇಳುವುದು ಕುತರ್ಕ.</p>

<!-- 349-8/0323-->

<p>ಮನು ಒಂದು ಕಡೆ ವೇದದ ಯಾವ ಭಾಗ ಯುಕ್ತಿಗೆ ಸಮಂಜಸವಾಗಿರುವುದೋ ಅದು ಮಾತ್ರ ಸರಿ, ಮಿಕ್ಕವುಗಳು ಅಲ್ಲ ಎನ್ನುವನು. ನಮ್ಮಲ್ಲಿ ಹಲವು ದಾರ್ಶನಿಕರು ಈ ದೃಷ್ಟಿಯಿಂದ ನೋಡುವರು.</p>
<p>೩೬. ಪ್ರಪಂಚದ ಶಾಸ್ತ್ರಗಳಲ್ಲೆಲ್ಲಾ ವೇದ ಒಂದೇ. ವೇದಾಧ್ಯಯನವೂ ಓದುವುದೂ ಕೂಡ ಗೌಣ ಎಂದು ಸಾರುವುದು, ನಿಜವಾದ ಅಧ್ಯಯನ ಯಾವುದರಿಂದ ನಾವು ನಿತ್ಯವಾದುದನ್ನು ತಿಳಿಯುವೆವೊ ಅದು. ಅದು ಓದುವುದೂ ಅಲ್ಲ, ನಂಬಿಕೆಯೂ ಅಲ್ಲ, ಯುಕ್ತಿಯೂ ಅಲ್ಲ, ಅದು ಸಮಾಧಿ..</p>
<p>೩೭. ನಾವೆಲ್ಲಾ ಒಂದಾನೊಂದು ಕಾಲದಲ್ಲಿ ಕೀಳು ಪ್ರಾಣಿಗಳಾಗಿದ್ದವು. ಅವು ನಮ್ಮಿಂದ ಸಂಪೂರ್ಣ ಬೇರೆ ಎಂದು ಭಾವಿಸುವೆವು. ಪಾಶ್ಚಾತ್ಯರು ಪ್ರಪಂಚ ನಮಗಾಗಿ ಸೃಷ್ಟಿಯಾಗಿದೆ ಎನ್ನುವರು. ಹುಲಿಗಳೇನಾದರೂ ಗ್ರಂಥ ಬರೆದರೆ, ಮನುಷ್ಯ ತನಗಾಗಿ ಸೃಷ್ಟಿಯಾಗಿದ್ದು, ಅವನೊಬ್ಬ ಮಹಾಪಾಪಿ, ಏಕೆಂದರೆ ಅವನು ಸುಲಭವಾಗಿ ಸಿಕ್ಕುವುದಿಲ್ಲ ಎಂದು ಬರೆಯಬಹುದು. ಇಂದು ನಿನ್ನ ಕಾಲಿನ ಕೆಳಗೆ ಹರಿದಾಡುತ್ತಿರುವ ಕೀಟ ಭವಿಷ್ಯದ ದೇವರು.</p>
<p>೩೮. ಸ್ವಾಮಿ ವಿವೇಕಾನಂದರು ನ್ಯೂಯಾರ್ಕಿನಲ್ಲಿ ಹೀಗೆ ಹೇಳಿದರು: 'ನಮ್ಮ ಸ್ತ್ರೀಯರು ನಿಮ್ಮಷ್ಟು ಚತುರರಾಗಲಿ ಎಂದು ಆಶಿಸುವೆನು. ಆದರೆ ಇದು ಚಾರಿತ್ರ್ಯದ ಶುದ್ದಿಗೆ ಕಳಂಕವಿಲ್ಲದೆ ಆಗಬೇಕು. ನಿಮ್ಮ ಜ್ಞಾನವನ್ನು ನೋಡಿ ನಾನು ತಲೆದೂಗುವೆನು. ಆದರೆ ನೀವು ಕೊಳೆತು ನಾರುವ ವಸ್ತುವಿನ ಮೇಲೆ ಗುಲಾಬಿಯ ಹೂವಿನ ರಾಶಿಯನ್ನು ಹೇರಿ ಅದು ಚೆನ್ನಾಗಿದೆ ಎಂದು ಹೇಳುವುದನ್ನು ನಾನು ಅನುಮೋದಿಸುವುದಿಲ್ಲ. ಚತುರತೆಯು ಶ್ರೇಷ್ಠವಲ್ಲ, ನೀತಿ ಮತ್ತು ಧರ್ಮ ಇವಕ್ಕಾಗಿ ನಾವು ಸಾಧನೆ ಮಾಡುವುದು. ನಮ್ಮ ಸ್ತ್ರೀಯರು ಹೆಚ್ಚು ವಿದ್ಯಾವಂತರಲ್ಲ, ಆದರೆ ಅವರು ಹೆಚ್ಚು ಪರಿಶುದ್ದರು.”</p>
<p>- ಸ್ತ್ರೀಗೆ, ತನ್ನ ಗಂಡನಲ್ಲದವರೆಲ್ಲಾ ಮಕ್ಕಳಂತೆ ಇರಬೇಕು. ಪ್ರತಿಯೊಬ್ಬ ಪುರುಷನಿಗೂ ತನ್ನ ಹೆಂಡತಿಯಲ್ಲದೆ ಉಳಿದ ಸ್ತ್ರೀಯರೆಲ್ಲ ತನ್ನ ತಾಯಿಯಂತೆ ಇರಬೇಕು. ನೀವು ಯಾವುದನ್ನು ಪೌರುಷ <span class="en">(gallantry) </span>ಎನ್ನುವಿರೋ ಅದನ್ನು ನೋಡಿದಾಗ ನನಗೆ ಜುಗುಪ್ಪೆ ಹುಟ್ಟುವುದು, ನೀವು ಲಿಂಗಭೇದವನ್ನು ಮರೆತು ಮಾನವ ಕೋಟಿಯನ್ನು ಸಮಾನ ದೃಷ್ಟಿಯಿಂದ ನೋಡಿದಾಗ ಮಾತ್ರ ನಿಮ್ಮ ಸ್ತ್ರೀಯರು ಮುಂದುವರಿಯುವರು. ಅಲ್ಲಿಯವರೆಗೆ ಅವರು ನಿಮ್ಮ ಕ್ರೀಡಾವಸ್ತುಗಳು, ಅದಕ್ಕಿಂತ ಹೆಚ್ಚಲ್ಲ. ಇದೇ ದಾಂಪತ್ಯವಿಚ್ಛೇದನಕ್ಕೆ ಕಾರಣ. ನಿಮ್ಮ ಪುರುಷರು ಬಾಗಿ ನಿಮಗೆ ಕುಳಿತುಕೊಳ್ಳಲು ಕುರ್ಚಿ ಕೊಡುವರು. ಆದರೆ ಮರುಕ್ಷಣವೇ ನಿಮ್ಮನ್ನು ಹೊಗಳುವರು. ಅವರು ಓ ತರುಣಿ, ನಿನ್ನ ಕಂಗಳು ಎಷ್ಟು ಸುಂದರವಾಗಿವೆ ಎನ್ನುವರು. ಇದನ್ನು ಮಾಡುವುದಕ್ಕೆ ಅವರಿಗೆ ಏನು ಅಧಿಕಾರವಿದೆ? ಇಷ್ಟು ದೂರ ಹೋಗುವುದಕ್ಕೆ ಗಂಡಸಿಗೆ ಎಷ್ಟು ಧೈರ್ಯ? ನಿಮ್ಮ ಸ್ತ್ರೀಯರು ಕೂಡ ಇದಕ್ಕೆ ಹೇಗೆ ಅನುಮತಿಯನ್ನು ಕೊಡುವರು? ಇದು ಭವ್ಯಭಾವನೋದ್ದಿಪಕವಲ್ಲ; ಇದು ಹೀನ ಆಸೆಗಳನ್ನು ಪ್ರಚೋದಿಸುವುದು.”</p>

<!-- 349-8/0324-->
<p>“ನಾವು ಸ್ತ್ರೀಪುರುಷರೆಂದು ಭಾವಿಸಕೂಡದು. ಒಬ್ಬರು ಇನ್ನೊಬ್ಬರಿಗೆ ನೆರವಾಗುವ ಮಾನವರು ಎಂಬ ದೃಷ್ಟಿಯಿಂದ ನೋಡಬೇಕು. ತರುಣತರುಣಿಯರು ಇಬ್ಬರೇ ಇದ್ದರೆ ಸಾಕು, ಆಗಲೇ ಯುವಕ ಅವಳನ್ನು ಶ್ಲಾಘಿಸುವನು. ಅವನು ಒಬ್ಬಳನ್ನು ಮದುವೆಯಾಗುವುದಕ್ಕೆ ಮುಂಚೆ ಆಗಲೇ ಇನ್ನೂರು ಸ್ತ್ರೀಯರನ್ನು ಪ್ರೀತಿಸಿರಬಹುದು. ನಾನು ಏನಾದರೂ ಮದುವೆಯಾಗುವ ಗುಂಪಿಗೆ ಸೆ ಇದಾವುದೂ ಇಲ್ಲದೆ ಸ್ತ್ರೀಯನ್ನು ಪ್ರೀತಿಸುತ್ತಿದ್ದೆ.”</p>
<p>“ನಾನು ಭರತಖಂಡದಲ್ಲಿದ್ದಾಗ ಇದನ್ನೆಲ್ಲಾ ದೂರದಿಂದ ನೋಡಿದಾಗ, ಇದೆಲ್ಲ ಸರಿ, ಇದೊಂದು ತಮಾಷೆ ಎಂದು ಹೇಳಿದ್ದರು. ನಾನೂ ಇದನ್ನು ನಂಬಿದ್ದೆ. ಆದರೆ ನಾನು ಅನಂತರ ಪ್ರಪಂಚವನ್ನು ಅಲೆದು ನೋಡಿದ ಮೇಲೆ ಇದು ಸರಿಯಲ್ಲ ಎಂದು ತೋರುವುದು. ಇದು ತಪ್ಪು, ಪಾಶ್ಚಾತ್ಯರಾದ ನೀವು ಕಣ್ಣು ಮುಚ್ಚಿಕೊಂಡು ಇದು ಸರಿ ಎನ್ನುವಿರಿ. ಪಾಶ್ಚಾತ್ಯರಲ್ಲಿರುವ ತೊಂದರೆ ಏನು ಎಂದರೆ ಅವರಿನ್ನೂ ಬಾಲಬುದ್ದಿಯವರು, ಹುಡುಗಾಟಿಕೆಯವರು, ಚಂಚಲ ಚಿತ್ತರು; ಅವರಿಗೆ ಬೇಕಾದಷ್ಟು ಐಶ್ವರ್ಯ ಬೇರೆ ಇದೆ. ಇವುಗಳಲ್ಲಿ ಯಾವುದಾದರೂ ಒಂದು ಇದ್ದರೂ ಸಾಕು ನಮ್ಮ ಸರ್ವನಾಶಕ್ಕೆ. ಆದರೆ ಈ ಮೂರು ನಾಲ್ಕು ಎಲ್ಲಾ ಒಟ್ಟಿಗೆ ಸೇರಿದರೆ ಏನು ಗತಿ?''</p>
<p>ಸ್ವಾಮಿಜಿಯವರು ಎಲ್ಲರ ಮೇಲೂ ನಿಷ್ಟುರದಿಂದಿದ್ದರೂ, ಬಾಸ್ಟನ್ ಜನರ ವಿಷಯದಲ್ಲಿ ಬಹಳ ಉಗ್ರವಾಗಿದ್ದರು.</p>
<p>'ನಗರಗಳಲ್ಲಿ ಬಾಸ್ಟನ್ ಅತಿ ಹೋಲಸು, ಇಲ್ಲಿನ ಹೆಂಗಸರಿಗೆಲ್ಲಾ ಏನಾದರೂ ಒಂದು ಷೋಕಿ (ಕಯಾಲಿ) ಬೇಕು. ಅವರು ಚಂಚಲ ಚಿತ್ತರು. ಏನಾದರೂ ಕೌತುಕವಾಗಿರುವುದನ್ನು ನವೀನವಾಗಿರುವುದನ್ನು ಯಾವಾಗಲೂ ಅನುಸರಿಸುವುದಕ್ಕೆ ಕಾತರರಾಗಿರುವರು.”</p>
<p>೩೯. ನಾಗರಿಕತೆಯಲ್ಲಿ ತನಗೆ ಸಮಾನರು ಯಾರೂ ಇಲ್ಲ ಎಂದು ಹೆಮ್ಮೆ ಪಡುವ ಈ ಅಮೆರಿಕಾ ದೇಶದಲ್ಲಿ ಆಧ್ಯಾತ್ಮಿಕತೆ ಎಲ್ಲಿ ?” ಎಂದು ಸ್ವಾಮಿ ವಿವೇಕಾನಂದರು ಕೇಳಿದರು.</p>
<p>೪೦. 'ಇಲ್ಲಿ' ಮತ್ತು 'ಅಲ್ಲಿ' ಇವೆಲ್ಲ ಮಕ್ಕಳನ್ನು ಅಂಜಿಸುವ ಪದಗಳು. ಇವೆಲ್ಲ ಇರುವುದಿಲ್ಲ. ಇಲ್ಲಿ ಈ ದೇಹದಲ್ಲಿರುವಾಗ ದೇವರಲ್ಲಿ ಬಾಳಬೇಕು ಬದುಕಬೇಕು. ಸ್ವಾರ್ಥತೆ ಎಲ್ಲ ನಾಶವಾಗಬೇಕು, ಮೌಡ್ಯವನ್ನೆಲ್ಲ ತ್ಯಜಿಸಬೇಕು. ಅಂತಹ ಜನರು ಭರತಖಂಡದಲ್ಲಿರುವರು. ಆದರೆ ನಿಮ್ಮ ದೇಶದಲ್ಲಿ (ಅಮೆರಿಕಾದಲ್ಲಿ) ಅವರೆಲ್ಲಿ ? ನಿಮ್ಮ ಪಾದ್ರಿಗಳು ಕನಸುಣಿಗಳ ವಿರುದ್ಧವಾಗಿ ಮಾತನಾಡುತ್ತಾರೆ. ಇಂತಹ ಕನಸುಣಿಗಳಿದ್ದರೆ ನಿಮ್ಮ ದೇಶ ಎಷ್ಟೋ ಉತ್ತಮವಾಗುತ್ತಿತ್ತು. ಕನಸುಣಿಗೂ, ಹತ್ತೊಂಬತ್ತನೇ ಶತಮಾನದಲ್ಲಿ ಹೆಮ್ಮೆಪಡುವವರಿಗೂ ಎಷ್ಟೋ ವ್ಯತ್ಯಾಸವಿದೆ. ಪ್ರಪಂಚ ದೇವರಿಂದ ತುಂಬಿತುಳುಕಾಡುತ್ತಿದೆ, ಪಾಪದಿಂದ ಅಲ್ಲ. ಒಬ್ಬರು ಮತ್ತೊಬ್ಬರಿಗೆ ನೆರವಾಗಲಿ, ಒಬ್ಬರು ಮತ್ತೊಬ್ಬರನ್ನು ಪ್ರೀತಿಸಲಿ.</p>

<!-- 349-8/0325-->

<p>೪೧. ನನ್ನ ಗುರುವಿನಂತೆ, ನಿಜವಾದ ಸಂ ನ್ಯಾಸಿಯಂತೆ, ನಾನು ಸಾಯಲಿಚ್ಚಿಸುವೆನು. ಅವರು ಕಾಮಕಾಂಚನಗಳಿಗೆ, ಯಶಸ್ಸಿನ ಆಸೆಗೆ ಸ್ವಲ್ಪವೂ ಗಮನಕೊಟ್ಟವರಲ್ಲ. ಇವುಗಳಲ್ಲಿ ಅತಿ ಹೀನವಾದುದೇ ಕೀರ್ತಿಯ ಆಸೆ.</p>
<p>೪೨. ನಾನು ಎಂದಿಗೂ ಛಲವನ್ನು ತೀರಿಸಿಕೊಳ್ಳುವ ದೃಷ್ಟಿಯಿಂದ ಮಾತನಾಡಲಿಲ್ಲ. ನಾನು ಯಾವಾಗಲೂ ಶೌರ್ಯವನ್ನು ಹೇಳುತ್ತಿದ್ದೆ. ಈ ಒಂದು ಕ್ಷಣಿಕ ಸಾಗರದ ನೊರೆಯ ಮೇಲಿರುವ ನಾವು ಛಲವನ್ನು ತೀರಿಸಿಕೊಳ್ಳುವ ಕನಸನ್ನಾದರೂ ಕಾಣುವೆವೆ? ಇಲ್ಲ, ಆದರೆ ಸೊಳ್ಳೆಗೆ ಅದೊಂದು ಬಹಳ ಪ್ರಮುಖವಾದುದು. - ೪೩. “ಇದೊಂದು (ಅಮೆರಿಕಾ) ದೊಡ್ಡ ದೇಶ. ಆದರೆ ನನಗೆ ಇಲ್ಲಿರಲು ಇಚ್ಛೆಯಿಲ್ಲ. ಅಮೆರಿಕಾದವರಿಗೆ ಹಣವೇ ಪ್ರಧಾನ. ಅವರಿಗೆ ಎಲ್ಲಕ್ಕಿಂತ ಇದೇ ಮುಖ್ಯ. ನಿಮ್ಮ ಜನರು ಇನ್ನೂ ಕಲಿಯಬೇಕಾದ್ದು ಬೇಕಾದಷ್ಟು ಇದೆ. ನಿಮಗೂ ನಮ್ಮಷ್ಟೇ ವಯಸ್ಸಾದಾಗ ನೀವು ಜ್ಞಾನವೃದ್ಧರಾಗುವಿರಿ.”</p>
<p>೪೪. ನಾನು ಈ ದೇಹಾತೀತವಾಗುವುದಕ್ಕೆ, ಈ ದೇಹವನ್ನು ಹಳೆಯ ಬಟ್ಟೆಯಂತೆ ಕಿತ್ತೊಗೆಯುವುದು ನನಗೆ ಮೇಲಾಗಬಹುದು. ಆದರೂ ನಾನು ಕೆಲಸ ಮಾಡುವುದನ್ನು ಬಿಡುವುದಿಲ್ಲ. ಈ ಪ್ರಪಂಚದಲ್ಲಿರುವವರೆಲ್ಲ ತಾವು ದೇವರು ಎಂದು ಭಾವಿಸುವವರೆಗೆ ಎಲ್ಲರಿಗೂ ನಾನು ಸ್ಫೂರ್ತಿಯನ್ನು ಕೊಡುವೆನು..</p>
<p>೪೫. ನಾನು ಏನಾಗಿರುವೆನೋ ಅದು ಮತ್ತು ಮುಂದೆ ಪ್ರಪಂಚ ಏನಾಗುವುದೂ ಅದು ನನ್ನ ಗುರುದೇವ ಶ್ರೀ ರಾಮಕೃಷ್ಣರ ಅನುಗ್ರಹದಿಂದ. ಅವರು ಅವತರಿಸಿ ಎಲ್ಲಾ ವಸ್ತುಗಳ ಅಂತರಾಳದಲ್ಲಿರುವ ಅದ್ಭುತವಾದ ಸತ್ಯವನ್ನು ಅನುಭವಿಸಿ ಒಂದೇ ಸತ್ಯ ಹಿಂದೂ-ಮುಸಲ್ಮಾನ-ಕ್ರಿಸ್ತಧರ್ಮಗಳಲ್ಲಿದೆ ಎಂಬುದನ್ನು ಬೋಧಿಸಿದರು.</p>
<p>೪೬. ನೀವು ನಾಲಗೆಯನ್ನು ಹರಿಯಬಿಟ್ಟರೆ ಅನಂತರ ಇತರ ಇಂದ್ರಿಯಗಳೂ ತಮ್ಮಿಚ್ಛೆ ಬಂದಂತೆ ಹೋಗುವುವು.</p>
<p>- ೪೭. ಜ್ಞಾನ ಭಕ್ತಿ ಯೋಗ ಕರ್ಮ-ಇವು ನಾಲ್ಲೂ ಮೋಕ್ಷ ಮಾರ್ಗಗಳು. ಒಬ್ಬ ತಾನು ಯಾವುದಕ್ಕೆ ಯೋಗ್ಯನೋ ಆ ಮಾರ್ಗವನ್ನು ಅನುಸರಿಸಬೇಕು. ಆದರೆ ಈ ಯುಗದಲ್ಲಿ ಕರ್ಮಕ್ಕೆ ಹೆಚ್ಚು ಪ್ರಾಧಾನ್ಯವನ್ನು ಕೊಡಬೇಕು.</p>
<p>೪೮. ಧರ್ಮ ಊಹೆಯಲ್ಲ, ಪ್ರತ್ಯಕ್ಷ ಅನುಭವ. ಯಾರು ಒಂದು ಪ್ರೇತವನ್ನಾದರೂ ನೋಡಿರುವನೋ ಅವನು ಅರಗಿಳಿಯಂತೆ ಇರುವ ಹಲವು ಪಂಡಿತರಿಗಿಂತ ಮೇಲು.</p>
<p>೪೯. ಒಂದು ಸಲ ಸ್ವಾಮೀಜಿ ಅವರು ಯಾರನ್ನೋ ಶ್ಲಾಘಿಸುತ್ತಿದ್ದರು. ಆಗ ಅವರ ಪಕ್ಕದಲ್ಲಿದ್ದವರೊಬ್ಬರು “ಅವರು ನಿಮ್ಮನ್ನು ನಂಬುವುದಿಲ್ಲ' ಎಂದರು. ಆಗ ಸ್ವಾಮಿಾಜಿ ತಕ್ಷಣ ಅವನು ಹೀಗೆ ನಂಬಬೇಕೆಂದು ಏನಾದರೂ ಕಾನೂನು ಇದೆಯೊ? ಅವನು ಒಳ್ಳೆಯ ಕೆಲಸ ಮಾಡುತ್ತಿರುವುದರಿಂದ ಶ್ಲಾಘನೆಗೆ ಯೋಗ್ಯ'' ಎಂದರು.</p>

<!-- 349-8/0326-->
<p>೫೦. ನಿಜವಾದ ಧಾರ್ಮಿಕ ಪ್ರಪಂಚದಲ್ಲಿ ಪುಸ್ತಕ ಪಾಂಡಿತ್ಯಕ್ಕೆ ಪ್ರವೇಶವಿಲ್ಲ.</p>
<p>೫೧. ಶ್ರೀಮಂತರ ಆರಾಧನೆಯು ಪ್ರವೇಶಿಸಿದೊಡನೆಯೇ ಒಂದು ಧಾರ್ಮಿಕ ಪಂಗಡದ ಅವನತಿ ಪ್ರಾರಂಭವಾದಂತೆ.</p>
<p>- ೫೨. ನೀನು ಏನಾದರೂ ದುಷ್ಕೃತ್ಯವನ್ನು ಮಾಡಬೇಕಾದರೆ ಹಿರಿಯರೆದುರಿಗೆ ಮಾಡು.</p>
<p>೫೩. ಗುರುಗಳ ಅನುಗ್ರಹದಿಂದ ಶಿಷ್ಯ, ಯಾವ ಗ್ರಂಥವನ್ನೂ ಓದದೇ ಇದ್ದರೂ, ಉದ್ದಾಮ ಪಂಡಿತನಾಗುವನು. - ೫೪. ಪಾಪಪುಣ್ಯಗಳಾವುವೂ ಇಲ್ಲ. ಬರಿಯ ಅಜ್ಞಾನ ಇರುವುದು. ಅದೈತ ಜ್ಞಾನದಿಂದ ಅಜ್ಞಾನ ನಿವಾರಣೆ ಆಗುವುದು.</p>
<p>೫೫. ಧಾರ್ಮಿಕ ಪಂಗಡಗಳು ಒಟ್ಟಿಗೆ ಬರುವುವು. ಪ್ರತಿಯೊಂದೂ ಉಳಿದವುಗಳಿಗಿಂತ ಮೇಲುಬರಲು ಯತ್ನಿಸುವುದು. ಆದರೆ ಸಾಧಾರಣವಾಗಿ ಅವುಗಳಲ್ಲಿ ಒಂದು ಮಾತ್ರ ಪ್ರಬಲವಾಗುವುದು. ಇದೇ ಕಾಲ ಕಳೆದಂತೆ ತನ್ನ ಸಮಕಾಲೀನ ಪಂಗಡಗಳನ್ನೆಲ್ಲ ಆಪೋಶನವಾಗಿ ತೆಗೆದುಕೊಳ್ಳುವುದು...</p>
<p>- ೫೬. ಸ್ವಾಮಿಜಿಯವರು ರಾಮನಾಡಿನಲ್ಲಿದ್ದಾಗ ಸಂಭಾಷಣೆಯ ಸಮಯದಲ್ಲಿ ಹೀಗೆ ಹೇಳಿದರು: ಶ್ರೀರಾಮ ಪರಮಾತ್ಮ, ಸೀತೆ ಜೀವಾತ್ಮ ; ಪ್ರತಿಯೊಬ್ಬ ಸ್ತ್ರೀಪುರುಷರ ದೇಹವೇ ಲಂಕೆ. ಲಂಕಾನಗರದಲ್ಲಿ ಬಂಧಿಯಾದ ಜೀವಾತ್ಮ ಪರಮಾತ್ಮನಾದ ರಾಮನ ಹತ್ತಿರ ಇರಲು ಬಯಸುತ್ತಿತ್ತು. ಆದರೆ ರಾಕ್ಷಸರು ಅದಕ್ಕೆ ಅವಕಾಶಕೊಡುತ್ತಿರಲಿಲ್ಲ. ರಾಕ್ಷಸರು ಎಂದರೆ ಮಾನವನ ಕೆಲವು ವೃತ್ತಿಗಳು, ವಿಭೀಷಣ ಸತ್ತ್ವಗುಣಕ್ಕೆ, ರಾವಣ ರಾಜಸಕ್ಕೆ, ಕುಂಭಕರ್ಣ ತಾಮಸಗುಣಕ್ಕೆ ಪ್ರತಿನಿಧಿಯಾಗಿರುವರು. ಸತ್ಯಗುಣ ಒಳ್ಳೆಯದು. ರಜಸ್ಸು ಕಾಮಕ್ರೋಧಗಳಿಗೆ, ತಮಸ್ಸು ಅಜ್ಞಾನ ಆಲಸ್ಯ ಆಸೆ ದ್ವೇಷ ಮುಂತಾದವಕ್ಕೆ ನಿಂತಿರುವುದು. ಈ ಗುಣಗಳೇ ಲಂಕೆಯಲ್ಲಿರುವ ಸೀತೆ ರಾಮನನ್ನು ಸೇರದಂತೆ ತಡೆಗಟ್ಟಿವೆ. ಹೀಗೆ ಬಂಧನದಲ್ಲಿರುವ ಸೀತೆ ತನ್ನ ಪತಿಯನ್ನು ಸೇರಬೇಕೆಂದು ಕಾತರಿಸುತ್ತಿದ್ದಾಗ ಹನುಮಂತ ಬರುವನು. ಅವನೇ ಗುರು. ಅವನು ರಾಮನ ಉಂಗುರವನ್ನು ತೋರುವನು. ಅದೇ ಅಜ್ಞಾನವನ್ನು ನಾಶಮಾಡುವ ಬ್ರಹ್ಮಜ್ಞಾನ, ಅದರಿಂದ ಸೀತೆಗೆ ರಾಮನೊಂದಿಗೆ ಇರಲು ಸಾಧ್ಯವಾಯಿತು, ಅಥವಾ ಜೀವಾತ್ಮ ಪರಮಾತ್ಮನೊಡನೆ ಇರಲು ಸಾಧ್ಯವಾಯಿತು.</p>
<p>೫೭. ನಿಜವಾದ ಕ್ರಿಸ್ತನು ನಿಜವಾದ ಹಿಂದೂವಿನಂತೆ; ನಿಜವಾದ ಹಿಂದೂವು ನಿಜವಾದ ಕ್ರಿಸ್ತನಂತೆ.</p>
<p>೫೮. ಹಿತವಾದ ಸಾಮಾಜಿಕ ಬದಲಾವಣೆಗಳೆಲ್ಲ ನಮ್ಮ ಆಂತರ್ಯದಲ್ಲಿ ಕೆಲಸ ಮಾಡುತ್ತಿರುವ ಆಧ್ಯಾತ್ಮಿಕ ಪ್ರವೃತ್ತಿಗಳ ಅಭಿವ್ಯಕ್ತಿಯೇ ಆಗಿವೆ. ಅವು * ಬಲಶಾಲಿಯಾಗಿದ್ದರೆ, ಹೊಂದಿಕೊಂಡಿದ್ದರೆ, ಸಮಾಜ ಅದಕ್ಕೆ ಸರಿಯಾಗಿ</p>

<!-- 349-8/0327-->

<p>ಅಣಿಯಾಗುವುದು. ಪ್ರತಿಯೊಬ್ಬನೂ ತನ್ನ ಮೋಕ್ಷಕ್ಕೆ ತಾನೇ ದುಡಿಯಬೇಕಾಗಿದೆ. ಬೇರೆ ಮಾರ್ಗವೇ ಇಲ್ಲ. ಇದರಂತೆಯೇ ದೇಶಗಳೂ ಕೂಡ. ಇದರಂತೆಯೇ ಪ್ರತಿಯೊಂದು ದೇಶದ ದೊಡ್ಡ ದೊಡ್ಡ ಸಂಸ್ಥೆಗಳು ಕೂಡ ತಮ್ಮ ಸ್ಥಿತಿಯಲ್ಲಿಯೇ ಇರಬೇಕಾಗಿವೆ. ಇತರ ಜನಾಂಗಗಳ ಆದರ್ಶಗಳಿಗೆ ತಕ್ಕಂತೆ ಅದನ್ನು ಸರಿಪಡಿಸಲು ಆಗುವುದಿಲ್ಲ. ಉತ್ತಮ ಸಂಸ್ಥೆಗಳು ಬರುವವರೆಗೆ ಹಳೆಯ ಸಂಸ್ಥೆಗಳನ್ನು ನಾಶಮಾಡುವುದು ವಿನಾಶಕಾರಿ. ಬೆಳವಣಿಗೆ ಯಾವಾಗಲೂ ಕ್ರಮವಾಗಿ ಆಗುವುದು.</p>
<p>ಸಂಸ್ಥೆಯ ಕುಂದುಕೊರತೆಗಳನ್ನು ಎತ್ತಿತೋರುವುದು ಸುಲಭ. ಏಕೆಂದರೆ ಸಂಸ್ಥೆಗಳಲ್ಲೆಲ್ಲಾ ಅಪೂರ್ಣತೆ ಇದ್ದೇ ತೀರುವುದು. ಆದರೆ ಎಂತಹ ಸಂಸ್ಥೆಯಲ್ಲಿದ್ದರೂ ಉತ್ತಮನಾಗಲು ಯಾರು ಸಹಾಯ ಮಾಡಬಲ್ಲರೋ ಅಂತಹವರೇ ಮಾನವಕೋಟಿಯ ಹಿತಚಿಂತಕರು, ವಕಿಗಳನು ಮೇಲೆತಿ ದರೆ, ಅವರಿರುವ ದೇಶ ಮತು ಸಂಸೆ ಗಳು ಮೇಲೇರುವುದರಲ್ಲಿ ಸಂದೇಹವಿಲ್ಲ. ಧರ್ಮಾತ್ಮರು ಹೀನ ಚಾಳಿಗಳನ್ನು ಮತ್ತು ನಿಯಮಗಳನ್ನು ಗಮನಿಸುವುದಿಲ್ಲ. ಅವುಗಳ ಸ್ಥಾನದಲ್ಲಿ ಲಿಪಿಬದ್ದವಲ್ಲದ ಆದರೆ ಪ್ರಬಲವಾದ ಪ್ರೀತಿ ಕರುಣೆ ಮತ್ತು ಸತ್ಯ - ಈ ನಿಯಮಗಳು ಬರುವುವು. ಯಾವ ದೇಶಕ್ಕೆ ನಿಯಮಾವಳಿಗಳ ಪುಸ್ತಕದ ಆವಶ್ಯಕತೆ ಬಹಳ ಕಡಿಮೆ ಇರುವುದೋ ಅದು ಧನ್ಯ. ಆ ದೇಶವು, ಆ ಸಂಸ್ಥೆಯನ್ನು ಈ ಸಂಸ್ಥೆಯನ್ನು ಕುರಿತು ಚಿಂತಿಸುತ್ತಿರಬೇಕಾಗಿಲ್ಲ. ಉತ್ತಮ ವ್ಯಕ್ತಿಗಳು ಎಲ್ಲ ನಿಯಮಗಳನ್ನು ಮೀರಿಹೋಗುತ್ತಾರೆ ಮತ್ತು ಇತರರಿಗೆ, ಅವರು ಯಾವುದೇ ಸ್ಥಿತಿಯಲ್ಲಿರಲಿ, ನಿಯಮಗಳನ್ನು ಮೀರಿ ಹೋಗಲು ಸಹಾಯ ಮಾಡುತ್ತಾರೆ.</p>
<p>ಭರತಖಂಡದ ಹಿತ ನಿಂತಿರುವುದು ಪ್ರತಿ ವ್ಯಕ್ತಿಯ ಶಕ್ತಿಯ ಮೇಲೆ ಮತ್ತು ತಾನು ಪವಿತ್ರಾತ್ಮ ಎಂದು ಭಾವಿಸುವುದರ ಮೇಲೆ.</p>
<p>೫೯. ಪ್ರಾಪಂಚಿಕತೆ ನಾಶವಾಗುವವರೆಗೆ ಧಾತ್ಮಿಕತೆ ಬರಲಾರದು.</p>
<p>೬೦. ಗೀತೆಯಲ್ಲಿ ಬರುವ ಪ್ರಥಮ ಸಂಭಾಷಣೆಯನ್ನು ರೂಪಕವಾಗಿ ಬೇಕಾದರೆ ನೋಡಬಹುದು.</p>
<p>೬೧. ಎಲ್ಲಿ ಸಿಮರ್ ತಪ್ಪಿಹೋಗುವುದೋ ಎಂದು ಕಾತರನಾಗಿದ ಅಮೆರಿಕಾದೇಶೀಯನೊಬ್ಬ “ಸ್ವಾಮಿ, ನಿಮಗೆ ಕಾಲದ ಅರಿವೇ ಇಲ್ಲ,'' ಎಂದ. ಅದಕ್ಕೆ ಸ್ವಾಮಿಗಳು “ಹೌದು, ಇಲ್ಲ. ನೀವು ಕಾಲದಲ್ಲಿರುವಿರಿ. ನಾವು ಅನಂತತೆಯಲ್ಲಿರುವವು? ಎಂದರು.</p>
<p>೬೨. ನಾವು ಯಾವಾಗಲೂ ಕರ್ತವ್ಯದ ಬದಲು ಉದ್ವೇಗವಶರಾಗಿ ನಿಜವಾಗಿ ಪ್ರೇಮದಿಂದ ಪ್ರೇರಿತರಾಗಿ ಕೆಲಸ ಮಾಡುತ್ತಿರುವೆವು ಎನ್ನುವೆವು.</p>
<p>೬೩. ನಮಗೆ ತ್ಯಾಗ ಮಾಡುವ ಧೈರ್ಯ ಬೇಕಾದರೆ ನಾವು ಉದ್ವೇಗವಶರಾಗಕೂಡದು. ಉದ್ವೇಗ ಕೇವಲ ಪ್ರಾಣಿಗಳಿಗೆ ಸೇರಿದ್ದು, ಅವು ಸಂಪೂರ್ಣವಾಗಿ ಉದ್ಯೋಗದ ಅಧೀನದಲ್ಲಿರುವುವು.</p>

<!-- 349-8/0328-->
<p>೬೪. ತನ್ನ ಮಕ್ಕಳುಮರಿಗಳಿಗಾಗಿ ಪ್ರಾಣತೊರೆಯುವುದೇನೂ ಮಹೋನ್ನತ ತ್ಯಾಗವಲ್ಲ. ಮಾನವರ ತಾಯಂದಿರಂತೆ ಪ್ರಾಣಿಗಳೂ ತಮ್ಮ ಮರಿಗಳಿಗಾಗಿ. ಸಾಯಲು ಸಿದ್ದವಾಗಿರುತ್ತವೆ. ಹೀಗೆ ಮಾಡುವುದೇನು ಪರಮ ಪ್ರೇಮದ ಚಿಹ್ನೆಯಲ್ಲ. ಇದು ಕೇವಲ ಅಂಧ ಅಭಿಮಾನವಷ್ಟೆ... - ೬೫. ನಾವು ಯಾವಾಗಲೂ ನಮ್ಮ ದುರ್ಬಲತೆ ಶಕ್ತಿಯಂತೆ ಕಾಣುವಂತೆ, ಉದ್ವೇಗ ಪ್ರೀತಿಯಂತೆ ಕಾಣುವಂತೆ, ನಮ್ಮ ಹೇಡಿತನ ಧೈರ್ಯದಂತೆ ಕಾಣುವಂತೆ ಮಾಡಲು ಯತ್ನಿಸುತ್ತಿರುವೆವು.</p>
<p>೬೬. ದುರ್ಬಲತೆ ವ್ಯಾಮೋಹ ಮೊದಲಾದುವನ್ನು ಕುರಿತು ನಿನ್ನ ಆತ್ಮನಿಗೆ 'ಇದು ನಿನಗೆ ತರವಲ್ಲ, ಇದು ನಿನಗೆ ತರವಲ್ಲ” ಎಂದು ಹೇಳಿ.</p>
<p>೬೭. ಎಂದಿಗೂ ಪತಿಯು ಸತಿಯನ್ನು ಸತಿಗಾಗಿ ಪ್ರೀತಿಸಲಿಲ್ಲ. ಅಥವಾ ಸತಿಯು ಪತಿಯನ್ನು ಪತಿಗಾಗಿ ಪ್ರೀತಿಸಲಿಲ್ಲ. ಸತಿಯಲ್ಲಿರುವ ದೇವರನ್ನು ಪತಿ ಪ್ರೀತಿಸುವುದು, ಪತಿಯಲ್ಲಿರುವ ದೇವರನ್ನು ಸತಿ ಪ್ರೀತಿಸುವುದು. ಎಲ್ಲರಲ್ಲಿರುವ ದೇವರೇ ನಮ್ಮನ್ನು ಪ್ರೀತಿಸುವ ವಸ್ತುವಿನ ಎಡೆಗೆ ನಮ್ಮನ್ನು ಆಕರ್ಷಿಸುವುದು. ಪ್ರತಿಯೊಂದು ವಸ್ತುವಿನಲ್ಲಿರುವ ದೇವರೇ ನಮ್ಮನ್ನು ಪ್ರೀತಿಸುವಂತೆ ಮಾಡುವುದು. ದೇವರೊಬ್ಬನೇ ಪ್ರೀತಿ.</p>
<p>೬೮. ಓ, ನಿಮ್ಮ ನೈಜಸ್ಥಿತಿಯನ್ನು ನೀವು ಅರಿತರೆ ! ನೀವು ಆತ್ಮ, ದೇವರು. ನಾನು ಯಾವಾಗಲಾದರು ಈಶ್ವರನಿಂದೆ ಮಾಡಿದರೆ ಅದೇ ನಾನು ನಿಮ್ಮನ್ನು ಮನುಷ್ಯ ಎಂದು ಕರೆದಾಗ.</p>
<p>೬೯. ಪ್ರತಿಯೊಬ್ಬರಲ್ಲಿಯೂ ದೇವರು ಇರುವನು, ಉಳಿದುವೆಲ್ಲ ಭ್ರಾಂತಿ ಕನಸು.</p>
<p>೭೦. ನನಗೆ ಆಧ್ಯಾತ್ಮದಲ್ಲಿ ಆನಂದ ದೊರಕದಿದ್ದರೆ ಇಂದ್ರಿಯದಲ್ಲಿ ಆನಂದವನ್ನು ಅರಸಬೇಕೆ ? ಅಮತ ಸಿಕ್ಕದೆ ಇದ ರೆ ಚರಂಡಿಯ ನೀರನ್ನು ಕುಡಿಯಬೇಕೆ? ಜಾತಕಪಕ್ಷಿ ಯಾವಾಗಲೂ ಮಳೆಯ ಹನಿಯನ್ನು ಮಾತ್ರ ಕುಡಿಯುವುದು; ನೀರು, ಶುದ್ಧ ನೀರು, ಬೇಕೆಂದು ಹಾರಾಡುತ್ತಿರುವುದು. ಎಂತಹ ಬಿರುಗಾಳಿ ಬರಲಿ, ಏನೇ ಆಗಲಿ, ಅದು ನೆಲಕ್ಕೆ ಇಳಿದು ಇಲ್ಲಿರುವ ನೀರನ್ನು ಕುಡಿಯುವುದಿಲ್ಲ.</p>
<p>೭೧. ಭಗವಂತನ ಸಾಕ್ಷಾತ್ಕಾರಕ್ಕೆ ಯಾವ ಪಂಗಡ ಸಹಾಯ ಮಾಡಿದರೂ ಚಿಂತೆಯಿಲ್ಲ, ಅದನ್ನು ಸ್ವೀಕರಿಸಿ, ದೇವರ ಸಾಕ್ಷಾತ್ಕಾರವೇ ಧರ್ಮ.</p>
<p>೭೨. ನಾಸ್ತಿಕ ದಾನಿಯಾಗಬಹುದು, ಆದರೆ ಧಾರ್ಮಿಕನಾಗಲಾರ. ಆದರೆ ಧಾರ್ಮಿಕಜೀವಿ ದಾನಿಯಾಗಿಯೇ ಇರಬೇಕು.</p>
<p>೭೩. ಯಾರು ಗುರುಗಳಾಗುವುದಕ್ಕೆ ಜನ್ಮತಾಳಿರುವರೋ ಅವರ ವಿನಃ ಉಳಿದವರು ಪ್ರಯತ್ನಿಸಿದರೆ ಗುರುತ್ವವೆಂಬ ಬಂಡೆಗೆ ತಗಲಿ ನುಚ್ಚುನೂರಾಗುವರು.</p>

<!-- 349-8/0329-->

<p>೭೪, ಪ್ರಾಣಿ, ಮನುಷ್ಯ, ದೇವ ಇವುಗಳೆಲ್ಲದರ ಮಿಶ್ರಣ ಈಗ ಮಾನವನಾಗಿರುವವನು.</p>
<p>೭೫. ಸಮಾಜಪ್ರಗತಿ ಎಂಬುದು ಬೆಚ್ಚಗಿರುವ ಹಿಮ, ಬೆಳ್ಳಗಿರುವ ಕತ್ತಲೆ ಎಂಬಷ್ಟೇ ವಿರೋಧಾಭಾಸವಾಗಿದೆ. ಕೊನೆಗೆ ಸಮಾಜಪ್ರಗತಿ ಎಂಬುದಿಲ್ಲ !</p>
<p>೭೬. ಪರಿಸ್ಥಿತಿಗಳನ್ನು ಉತ್ತಮಪಡಿಸಲಾಗುವುದಿಲ್ಲ. ಆದರೆ ಅವುಗಳನ್ನು ಬದಲಾಯಿಸುವುದರಿಂದ ನಾವು ಉತ್ತಮರಾಗುತ್ತೇವೆ. - ೭೭. ನನ್ನ ಜನರಿಗೆ ನಾನು ನೆರವು ನೀಡಬಯಸುವೆನು. ನಾನು ಇಚ್ಚಿಸುವುದು ಇಷ್ಟೇ. - ೭೮. ನಾನು ರಹಸ್ಯವನ್ನು ನಂಬುವುದಿಲ್ಲ, ಒಂದು ವಸ್ತು ಅಸತ್ಯವಾದರೆ ಅದು ಇಲ್ಲ, ಅಷ್ಟೇ. ಅಸತ್ಯವಾಗಿರುವುದು ಇಲ್ಲ. ವಿಚಿತ್ರ ಪ್ರಸಂಗಗಳೂ ಸ್ವಾಭಾವಿಕ ಘಟನೆಗಳು - ಅವೆಲ್ಲ ವೈಜ್ಞಾನಿಕ ವಿಷಯಗಳು. ಆದರೆ ಅವು ನನಗೆ ರಹಸ್ಯವಲ್ಲ. ನಾನು ರಹಸ್ಯ ಸಂಘಗಳನ್ನೂ ನಂಬುವುದಿಲ್ಲ. ಅವುಗಳಿಂದ ಏನೂ ಒಳ್ಳೆಯ ದಾಗುವುದಿಲ್ಲ, ಎಂದೆಂದಿಗೂ ಒಳ್ಳೆಯದಾಗುವುದಿಲ್ಲ.</p>
<p>೭೯. ಸಾಧಾರಣವಾಗಿ ನಾಲ್ಕು ಬಗೆಯ ಮನುಷ್ಯರು ಇರುವರು-ಜ್ಞಾನಿಗಳು, ಭಕ್ತರು, ಯೋಗಿಗಳು, ಕರ್ಮಿಗಳು. ಇವರಲ್ಲಿ ಪ್ರತಿಯೊಬ್ಬರಿಗೂ ಯೋಗ್ಯವಾದ ಉಪಾಸನೆಯನ್ನು ನಾವು ಒದಗಿಸಿಕೊಡಬೇಕು. ಜ್ಞಾನಿ ಬಂದು, ನನಗೆ ಈ ಪೂಜೆ ಪುರಸ್ಕಾರ ಬೇಕಿಲ್ಲ, ನಾನು ಮೆಚ್ಚಬಲ್ಲ ತತ್ತ್ವವನ್ನು ಕೊಡಿ, ಯುಕ್ತಿಯನ್ನು ಕೊಡಿ ಎನ್ನುವನು. ಆದಕಾರಣವೇ ಜ್ಞಾನಿಗೆ ಜ್ಞಾನೋಪಾಸನೆ. ಕರ್ಮಯೋಗಿ “ನನಗೆ ಜ್ಞಾನಿಯ ಉಪಾಸನೆ ಬೇಕಿಲ್ಲ. ನನ್ನ ಸಹೋದರರಿಗಾಗಿ ಮಾಡುವುದಕ್ಕೆ ಏನಾದರೂ ಕರ್ಮವನ್ನು ಕೊಡಿ' ಎನ್ನುವನು. ಅವನಿಗೆ ಕರ್ಮವೇ ಉಪಾಸನೆಯಾಗುವುದು. ಯೋಗಿಗಳಿಗೆ ಮತ್ತು ಭಕ್ತರಿಗೆ ಯೋಗ್ಯವಾದ ಉಪಾಸನೆಗಳಿವೆ. ಇವರೆಲ್ಲರ ಶ್ರದ್ದೆಗೂ ಧರ್ಮದಲ್ಲಿ ಎಡೆಯಿದೆ.</p>
<p>೮೦. ನಾನು ಸತ್ಯಕ್ಕಾಗಿ ಹೋರಾಡುತ್ತೇನೆ. ಸತ್ಯ ಎಂದಿಗೂ ಮಿಥೆಯೊಂದಿಗೆ ರಾಜಿ ಮಾಡಿಕೊಳ್ಳುವುದಿಲ್ಲ. ಪ್ರಪಂಚವೇ ನನಗೆ ವಿರೋಧವಾಗಿ ನಿಂತರೂ ಕೊನೆಗೆ ಸತ್ಯವೇ ಜಯಿಸಬೇಕು.</p>
<p>೮೧. ಜನಸಾಮಾನ್ಯರ ಕೈಗೆ ಎಂದು ಪರೋಪಕಾರದ ಮಹಾ ಭಾವನೆಗಳು ಬೀಳುವುವೋ ಆಗ ಮೊದಲು ಅವು ಅಧೋಗತಿಗೆ ಬರುವುವು, ಬುದ್ದಿ ಮತ್ತು ಪಾಂಡಿತ್ಯ ಇವು ಭಾವನೆಗಳನ್ನು ಶ್ರೇಷ್ಠ ಮಟ್ಟದಲ್ಲಿ ಇಡುವುವು. ದೇಶದ ಸುಸಂಸ್ಕೃತರ ರಕ್ಷಣೆಯಲ್ಲಿ ಮಾತ್ರ ಧರ್ಮ ಮತ್ತು ತಮ್ಮ ಪರಿಶುದ್ಧವಾಗಿರಬಲ್ಲವು, ಆ ಪರಿಶುದ್ಧ ಸ್ಥಿತಿಯೇ ಸಮಾಜದ ಬೌದ್ಧಿಕ ಮತ್ತು ನೈತಿಕ ಮಟ್ಟವನ್ನು ತೋರುವ ಪ್ರಮಾಣ ವಾಗಿದೆ.</p>

<!-- 349-8/0330-->
<p>೮೨. ನಾನು ನಿಮ್ಮನ್ನು ಹೊಸ ಧರ್ಮಕ್ಕೆ ಸೇರಿಸುವುದಕ್ಕೆ ಬರಲಿಲ್ಲ. ನಿಮ್ಮ ಧರ್ಮವನ್ನು (ಅಮೆರಿಕಾ ದೇಶದ ಜನರ ಧರ್ಮವನ್ನು ) ನೀವು ಇಟ್ಟುಕೊಳ್ಳಿ. ಮೆಥಾಡಿಸ್ಟರು ಉತ್ತಮ ಮೆಥಾಡಿಸ್ಟರಾಗುವುದಕ್ಕೆ, ಪ್ರಿಸ್ಪಿಟೇರಿಯನ್ನರು ಉತ್ತಮ ಪ್ರಿಸಿಟೇರಿಯನ್ನರಾಗುವುದಕ್ಕೆ, ಯೂನಿಟೇರಿಯನ್ನರು ಉತ್ತಮ ಯೂನಿಟೇರಿಯನ್ನ ರಾಗುವುದಕ್ಕೆ ನಾನು ಸಹಾಯ ಮಾಡಲಿಚ್ಚಿಸುವನು. ಸತ್ಯದಂತೆ ಬಾಳಿ, ಅದನ್ನು ನಿಮ್ಮ ಜೀವನದಲ್ಲಿ ವ್ಯಕ್ತಗೊಳಿಸಿ ಎಂದು ನಿಮಗೆ ಬೋಧಿಸುವೆನು.</p>
<p>೮೩. ಸುಖವು ದುಃಖದ ಕಿರೀಟವನ್ನು ಧರಿಸಿ ಮಾನವನೆದುರಿಗೆ ಬಂದು ನಿಲ್ಲುವುದು. ಯಾರಿಗೆ ಸುಖ ಬೇಕೋ ಅವರು ದುಃಖವನ್ನೂ ಸ್ವೀಕರಿಸಬೇಕು. - ೮೪, ಯಾರು ಪ್ರಪಂಚವನ್ನು ನಿಕೃಷ್ಟ ದೃಷ್ಟಿಯಿಂದ ನೋಡುವರೊ, ಯಾರು ಎಲ್ಲವನ್ನೂ ತ್ಯಜಿಸುವರೋ, ಯಾರು ಇಂದ್ರಿಯಜಿತರೂ, ಯಾರು ಶಾಂತಿಗೆ ಹಾತೊರೆಯುತ್ತಿರುವರೊ ಅವರೇ ಮುಕ್ತರು, ಅವರೇ ಮಹಾತ್ಮರು. ಒಬ್ಬನಿಗೆ ರಾಜಕೀಯ ಮತ್ತು ಸಾಮಾಜಿಕ ಸ್ವಾತಂತ್ರ್ಯ ಸಿಕ್ಕಬಹುದು. ಆದರೆ ಅವನು ತನ್ನ ಕಾಮಕ್ರೋಧಗಳಿಗೆ ದಾಸನಾದರೆ ಅವನು ನಿಜವಾದ ಸ್ವಾತಂತ್ರ್ಯದ ಪರಿಶುದ್ಧ ಆನಂದವನ್ನು ಸವಿಯಲಾರನು.</p>
<p>೮೫. ಇತರರಿಗೆ ಒಳ್ಳೆಯದನ್ನು ಮಾಡುವುದು ಧರ್ಮ, ಅವರನ್ನು ಹಿಂಸಿಸುವುದು ಅಧರ್ಮ, ಪೌರುಷ ಮತ್ತು ಶಕ್ತಿ ಇವೇ ಧರ್ಮ; ಹೇಡಿತನ ಮತ್ತು ದೌರ್ಬಲ್ಯವೇ ಅಧರ್ಮ ಸ್ವಾತಂತ್ರ್ಯವೇ ಪುಣ್ಯ, ಬಂಧನವೇ ಪಾಪ, ಆತ್ಮನಲ್ಲಿ ಮತ್ತು ದೇವರಲ್ಲಿ ಶ್ರದ್ದೆಯೇ ಪುಣ್ಯ, ಅಶ್ರದ್ದೆಯೇ ಪಾಪ, ಏಕತೆಯನ್ನು ನೋಡುವುದೇ ಪುಣ್ಯ, ವೈವಿಧ್ಯವನ್ನು ನೋಡುವುದೇ ಪಾಪ. ಹಲವು ಶಾಸ್ತ್ರಗಳು ಧರ್ಮಾತ್ಮರಾಗುವುದಕ್ಕೆ ದಾರಿಯನ್ನು ಮಾತ್ರ ತೋರುತ್ತವೆ.</p>
<p>೮೬. ಯುಕ್ತಿಯ ಮೂಲಕ ಬುದ್ದಿಯು ಸತ್ಯವನ್ನು ಅರಿತ ಮೇಲೆ ಅದನ್ನು ಭಾವಗಳ <span class="en">(feeling) </span>ಮೂಲವಾದ ಹೃದಯದಲ್ಲಿ ಅನುಭವಿಸುತ್ತೇವೆ. ಜ್ಞಾನ ಮತ್ತು ಭಾವಗಳೆರಡೂ ಏಕಕಾಲದಲ್ಲಿಯೇ ಬೆಳಕನ್ನು ಕಾಣುತ್ತವೆ. ಆಗ ಮಾತ್ರ ಉಪನಿಷತ್ತು ಹೇಳುವಂತೆ ಹೃದಯ ಗ್ರಂಥಿ ಸಡಿಲವಾಗುವುದು, ಸಂಶಯಗಳೆಲ್ಲ ನಾಶವಾಗುವುವು.</p>
<p>ಪೂರ್ವಕಾಲದಲ್ಲಿ ಋಷಿಗಳ ಹೃದಯದಲ್ಲಿ ಜ್ಞಾನ ಮತ್ತು ಭಾವಗಳೆರಡೂ ವಿಕಸಿತವಾದಾಗ ಪರಮಸತ್ಯ ಕಾವ್ಯಮಯವಾಯಿತು. ಆಗಲೇ ವೇದ ಮುಂತಾದುವು ರಚಿತವಾದುವು. ಆದಕಾರಣದಿಂದಲೇ ನಾವು ಅವನ್ನು ಅಧ್ಯಯನ ಮಾಡುತ್ತಿರುವಾಗ ಭಾವ ಮತ್ತು ಜ್ಞಾನಗಳೆಂಬ ಸಮಾನಾಂತರ ರೇಖೆಗಳೆರಡೂ ಕೊನೆಗೆ ಅವುಗಳಲ್ಲಿ ಸಂಗಮವಾಗಿ ಬೇರ್ಪಡಿಸಲಾಗದಂತೆ ಕಾಣುವುವು.</p>
<p>೮೭. ಹಲವು ಧರ್ಮ ಶಾಸ್ತ್ರಗಳಲ್ಲಿ ವಿಶ್ವಪ್ರೇಮ, ಸ್ವಾತಂತ್ರ್ಯ, ಪೌರುಷ, ನಿಃಸ್ವಾರ್ಥತೆ, ಕರುಣೆ ಇವನ್ನು ಪಡೆಯುವುದಕ್ಕೆ ವಿಭಿನ್ನ ಮಾರ್ಗಗಳನ್ನು ಹೇಳಿದೆ. ಯಾವುದು ಪುಣ್ಯ ಮತ್ತು ಯಾವುದು ಪಾಪವೆಂಬ ವಿಷಯದಲ್ಲಿ ಹಲವು</p>

<!-- 349-8/0331-->

<p>ಧರ್ಮಗಳೊಳಗೆ ಭಿನ್ನಾಭಿಪ್ರಾಯಗಳಿವೆ. ಗುರಿಯನ್ನು ಸೇರುವುದರ ಮೇಲೆ ಗಮನ ಕೊಡದೆ, ಪಾಪವನ್ನು ತ್ಯಜಿಸಿ ಪುಣ್ಯವನ್ನೇ ಅರ್ಜಿಸುವುದಕ್ಕಿರುವ ಸಾಧನವನ್ನು ಕುರಿತು ಕಾದಾಡುತ್ತಿರುವರು. ಪ್ರತಿಯೊಂದು ಮಾರ್ಗವೂ ಒಳ್ಳೆಯದೆ. ಗೀತೆ ಹೇಳುವಂತೆ ಪ್ರತಿಯೊಂದು ಮಾರ್ಗದಲ್ಲಿಯೂ ಸ್ವಲ್ಪ ದೋಷವಿದ್ದೇ ಇರುತ್ತದೆ. ಹೇಗೆ ಬೆಂಕಿ ಹೊಗೆಯಿಂದ ಆವೃತ್ತವಾಗಿದೆಯೋ ಹಾಗೇ ಮಾರ್ಗದಲ್ಲಿ ಕುಂದುಕೊರತೆಗಳು ಸ್ವಲ್ಪ ಹೆಚ್ಚು ಕಡಿಮೆ ಇರುವಂತೆ ಕಾಣುವುದು. ಆದರೆ ನಮ್ಮ ನಮ್ಮ ಶಾಸ್ತ್ರಗಳು ಹೇಳುವಂತೆ ನಾವು ಶ್ರೇಷ್ಠ ಗುಣಗಳನ್ನು ಪಡೆಯಬೇಕಾಗಿರುವುದರಿಂದ, ಸಾಧ್ಯವಾದಷ್ಟು ಅವನ್ನು ಅನುಸರಿಸಲು ಪ್ರಯತಿಸೋಣ. ಆದರೆ ಇವುಗಳಲ್ಲಿ ಸ್ವಲ್ಪ ಯುಕಿ ಮತು ವಿವೇಚನೆ ಇರಬೇಕು. ನಾವು ಮುಂದುವರಿದಂತೆ ಧರ್ಮ-ಅಧರ್ಮಗಳ ಸಮಸ್ಯೆ ತಾನೇ ಪರಿಹಾರವಾಗುವುದು.</p>
<p>೮೮. ನಮ್ಮ ದೇಶದಲ್ಲಿ ಈಗ ನಿಜವಾಗಿ ಎಷ್ಟು ಜನರು ಶಾಸ್ತ್ರವನ್ನು ಅರ್ಥಮಾಡಿಕೊಳ್ಳಬಲ್ಲರು? ಅವರಿಗೆ ಬ್ರಹ್ಮ ಮಾಯೆ ಪ್ರಕೃತಿ ಮುಂತಾದ ಪದಗಳು ಮಾತ್ರ ಗೊತ್ತಿವೆ. ಸುಮ್ಮನೆ ಈ ಪದಗಳಿಂದ ತಮ್ಮ ತಲೆಕೆಡಿಸಿಕೊಳ್ಳುವರು. ಶಾಸ್ತ್ರದ ನಿಜವಾದ ಅರ್ಥವನ್ನು ಮತ್ತು ಗುರಿಯನ್ನು ಮರೆತು ಕೇವಲ ಪದಗಳಿಗಾಗಿ ಹೋರಾಡುವರು. ಎಲ್ಲಾ ಮಾನವರಿಗೂ, ಎಲ್ಲಾ ಪರಿಸ್ಥಿತಿಗಳಲ್ಲಿಯೂ, ಎಲ್ಲಾ ಕಾಲಗಳಲ್ಲಿಯೂ ಶಾಸ್ತ್ರ ಸಹಾಯಕ್ಕೆ ಬಾರದಿದ್ದರೆ ಅದರಿಂದ ಏನು ಪ್ರಯೋಜನ? ಶಾಸ್ತ್ರ ಕೇವಲ ಸಂನ್ಯಾಸಿಗೆ ಮಾತ್ರ ಮಾರ್ಗವನ್ನು ತೋರಿ, ಗೃಹಸ್ಥನಿಗೆ ತೋರದೆ ಇದ್ದರೆ, ಇಂತಹ ಶಾಸ್ತ್ರದಿಂದ ಗೃಹಸ್ಥನಿಗೆ ಪ್ರಯೋಜನವೇನು? ಕರ್ಮವನ್ನು ತ್ಯಜಿಸಿ ಕಾಡಿಗೆ ಹೋದವರಿಗೆ ಮಾತ್ರ ಶಾಸ್ತ್ರ ಸಹಾಯ ಮಾಡಿ, ಕರ್ಮಪ್ರಪಂಚದಲ್ಲಿ ಮೈಮರೆತವರಿಗೆ, ರೋಗರುಜಿನ, ದುಃಖ ದಾರಿದ್ರಗಳಲ್ಲಿ ತಪ್ತರಾದವರಿಗೆ, ನಿರಾಶೆಯಲ್ಲಿ ತೊಳಲುತ್ತಿರುವ ಪಾಪಿಗೆ, ದಬ್ಬಾಳಿಕೆಗೆ ತುತ್ತಾಗಿ ತನ್ನ ಗ್ರಹಚಾರವನ್ನು ಹಳಿದುಕೊಳ್ಳುತ್ತಿರುವವನಿಗೆ, ಸಮರಾಂಗಣದ ಭೀತಿಯಲ್ಲಿರುವವರಿಗೆ, ಕಾಮ ಕ್ರೋಧಗಳ ಉಪಟಳದಲ್ಲಿರುವವರಿಗೆ, ಜಯದ ಸಂತೋಷದಲ್ಲಿ ಉಬ್ಬಿರುವವರಿಗೆ, ಅಪಜಯದ ದುಃಖದಲ್ಲಿ ಕುಗ್ಗಿರುವವರಿಗೆ, ಕೊನೆಗೆ ಭಯಾನಕವಾದ ಮೃತ್ಯು ಸಮಾಪದಲ್ಲಿರುವವರಿಗೆ ಶಾಸ್ತ್ರ ಸಹಾಯಕ್ಕೆ ಬಾರದಿದ್ದರೆ, ಅವರ ಹೃದಯದಲ್ಲಿ ಒಂದು ಭರವಸೆಯ ಹಣತೆಯನ್ನು ಹಚ್ಚದೇ ಇದ್ದರೆ-ದೀನ ಮಾನವ ಕೋಟಿಗೆ ಇಂತಹ ಶಾಸ್ತ್ರದಿಂದ ಏನೂ ಪ್ರಯೋಜನವಿಲ್ಲ, ಇಂತಹ ಶಾಸ್ತ್ರಗಳು ಶಾಸ್ತ್ರಗಳೇ ಅಲ್ಲ.</p>
<p>೮೯, ಭೋಗದ ಮೂಲಕ ಯೋಗ ಕಾಲಕ್ರಮೇಣ ಬರುವುದು. ಆದರೆ ನನ್ನ ದೇಶದ ಜನರ ಗ್ರಹಚಾರ ಇದು: ಯೋಗದ ಮಾತೇಕೆ, ಅವರಿಗೆ ಸ್ವಲ್ಪ ಭೋಗವೂ ಇಲ್ಲ. ಎಲ್ಲಾ ಅಪಮಾನಗಳನ್ನೂ ಸಹಿಸಿಯೂ ಜೀವನಕ್ಕೆ ಅತ್ಯಾವಶ್ಯಕವಾಗಿ ಬೇಕಾದುದರಲ್ಲಿ ಅಲ್ಪಸ್ವಲ್ಪ ಮಾತ್ರ ದೊರಕುವುದು. ಅದು ಕೂಡ ಎಲ್ಲರಿಗೂ ಇಲ್ಲ. ಇಂತಹ ಸ್ಥಿತಿ ನಮ್ಮ ನಿದ್ರೆಗೆ ಭಂಗತಾರದೆ, ನಮ್ಮನ್ನು ಕಾರ್ಯತತ್ಪರರನ್ನಾಗಿ ಮಾಡದೆ ಇರುವುದು ಸೋಜಿಗ !</p>

<!-- 349-8/0332-->
<p>೯೦. ನಿಮ್ಮ ಹಕ್ಕುಬಾಧ್ಯತೆಗಳಿಗಾಗಿ ನೀವು ಬೇಕಾದಷ್ಟು ಕೂಗಾಡಿ; ಆದರೆ ಇಡೀಯ ಜನಾಂಗದಲ್ಲಿ ಆತ್ಮಗೌರವ ಉದಯಿಸುವವರೆಗೆ ಇವೆಲ್ಲ ಒಂದು ವ್ಯರ್ಥ ಆಲಾಪ..</p>
<p>೯೧. ಮಹಾಪ್ರತಿಭೆಯಿಂದ ಅಥವಾ ಯಾವುದಾದರೂ ಒಂದು ಅದ್ಭುತ ಶಕ್ತಿಯಿಂದ ಒಂದು ಜೀವಿ ಅವತರಿಸಿದಾಗ, ಅವನು ಆ ವಂಶದಲ್ಲಿರುವ ಉತ್ತಮ ಶೀಲವನ್ನೆಲ್ಲಾ, ಕಲ್ಪನಾಶಕ್ತಿಯನ್ನೆಲ್ಲಾ ಹೀರಿಬಿಡುವನು. ಆದಕಾರಣವೇ ಅಂತಹ ಕುಲದಲ್ಲಿ ಅನಂತರ ಹುಟ್ಟುವವರು ಮೂರ್ಖರು ಇಲ್ಲವೆ ಸಾಧಾರಣ ದರ್ಜೆಯ ಮನುಷ್ಯರು ಆಗಿರುವರು. ಕಾಲಕ್ರಮೇಣ ಅನೇಕ ವೇಳೆ ಅಂತಹ ವಂಶಗಳು ನಿರ್ನಾಮವಾಗುವುವು. - ೯೨. ನೀನು ಈ ಜನ್ಮದಲ್ಲಿ ಮುಕ್ತಿಯನ್ನು ಪಡೆಯದೆ ಇದ್ದರೆ, ಮುಂದಿನ ಜನ್ಮದಲ್ಲಿ ಅದನ್ನು ಪಡೆಯುವೆ ಎಂಬ ನೆಚ್ಚಿಗೆ ಏನು ?</p>
<p>- ೯೩. ಸ್ವಾಮಿ ವಿವೇಕಾನಂದರು ತಾಜ್‌ಮಹಲನ್ನು ನೋಡಿದಾಗ ಹೀಗೆಂದರು: “ನೀನು ಅಮೃತಶಿಲೆಯ ಚೂರೊಂದನ್ನು ಹಿಂಡಿದರೆ ರಾಜನ ಪ್ರೇಮ ಮತ್ತು ದುಃಖದ ಹನಿಗಳು ಜಿನುಗುವುವು. ಒಳಗಿರುವ ಸೌಂದರ್ಯವನ್ನು ಸರಿಯಾಗಿ ನೋಡಬೇಕಾದರೆ ಒಂದು ಇಂಚಿಗೆ ಆರು ತಿಂಗಳುಗಳು ಹಿಡಿಯುವುವು.”</p>
<p>೯೪, ನಿಜವಾದ ಭರತಖಂಡದ ಚರಿತ್ರೆ ಬೆಳಕಿಗೆ ಬಂದಾಗ ಗೊತ್ತಾಗುವುದು ಧಾರ್ಮಿಕ ವಿಷಯಗಳಲ್ಲಿ ಮಾತ್ರವಲ್ಲ, ಲಲಿತ ಕಲೆಗಳಲ್ಲಿ ಕೂಡ ಭರತಖಂಡವು ಇಡೀಯ ಪ್ರಪಂಚಕ್ಕೆ ಆದಿಗುರು ಎಂಬುದು.</p>
<p>೯೫. ವಾಸ್ತುಶಾಸ್ತ್ರದ <span class="en">(Architecture) </span>ವಿಷಯವಾಗಿ ಸ್ವಾಮೀಜಿ ಹೀಗೆ ಹೇಳಿದರು: ''ಜನರು ಕಲ್ಕತ್ತೆಯನ್ನು ಅರಮನೆಗಳ ನಗರ ಎನ್ನುವರು. ಆದರೆ ಮನೆಗಳು ಸುಮ್ಮನೆ ಒಂದು ಪೆಟ್ಟಿಗೆಯನ್ನು ಮತ್ತೊಂದು ಪೆಟ್ಟಿಗೆಯ ಮೇಲೆ ಇಟ್ಟಂತೆ ಕಾಣುವುವು. ಇವು ಯಾವ ಭಾವನೆಯನ್ನೂ ವ್ಯಕ್ತಗೊಳಿಸುವುದಿಲ್ಲ. ರಾಜಪುತಾನದಲ್ಲಿ ಈಗಲೂ ನಿಜವಾದ ಭಾರತೀಯ ವಾಸ್ತುಕಲೆಯನ್ನು ನೋಡಬಹುದು. ನೀವು ಒಂದು ಧರ್ಮಶಾಲೆಯನ್ನು ನೋಡಿದರೆ ಅದು ನಿಮ್ಮನ್ನು ಕೂಗಿ ಕರೆಯುತ್ತಿರುವಂತೆ, ನಿರ್ಬಂಧವಾದ ಆತಿಥ್ಯವನ್ನು ಸ್ವೀಕರಿಸು ಎಂದು ಹೇಳುತ್ತಿದೆಯೋ ಎಂಬಂತೆ ಭಾಸವಾಗುವುದು. ನೀವೊಂದು ದೇವಸ್ಥಾನವನ್ನು ನೋಡಿದರೆ ಸುತ್ತಮುತ್ತಲೂ ಆ ಪವಿತ್ರತೆ ನಿಮ್ಮ ಅನುಭವಕ್ಕೆ ಬರುವುದು. ನೀವೊಂದು ಹಳ್ಳಿಯ ಗುಡಿಸಲನ್ನು ನೋಡಿದರೆ, ಅದರ ಬೇರೆ ಬೇರೆ ಭಾಗಗಳ ಪ್ರಯೋಜನ ತಕ್ಷಣ ಹೊಳೆಯುವುದು. ಆ ಮನೆಯ ಯಜಮಾನರ ಸ್ವಭಾವವನ್ನು ಮತ್ತು ಆದರ್ಶವನ್ನು ಅದು ತೋರುವುದು. ಇಂತಹ ಭಾವವನ್ನು ವ್ಯಕ್ತಗೊಳಿಸುವ ವಾಸ್ತುಕಲೆಯನ್ನು ಇಟಲಿಯಲ್ಲಿ ವಿನಃ ನಾನು ಮತ್ತೆಲ್ಲಿಯೂ ನೋಡಲಿಲ್ಲ.”</p>

<!-- 349-8/0333-->
<p>ಚಿಂತನೆಯ ಹನಿಗಳು-೨* ೯೬. ಹಿಂದೂಗಳು ಏಕವೇ ಸತ್ಯ, ಅನೇಕವು ಮಿಥ್ಯ ಎಂದು ಸಾರಿದರೆ, ಬುದ್ದ ಅನೇಕ ಸತ್ಯ, ಏಕವಾದ ಅಹಂಕಾರ ಮಿಥ್ಯ ಎಂದು ಬೋಧಿಸಿದನೇ ಎಂದು ಯಾರೋ ಸ್ವಾಮಿಗಳನ್ನು ಕೇಳಿದರು. ಅದಕ್ಕೆ ಸ್ವಾಮಿಗಳು “ಹೌದು, ಇದಕ್ಕೆ ಶ್ರೀರಾಮಕೃಷ್ಣ ಪರಮಹಂಸರು ಮತ್ತು ನಾವು ಸೇರಿಸಿರುವುದೇ, ಒಂದು ಮತ್ತು ಹಲವು ಎರಡೂ ಒಂದೇ ಸತ್ಯ, ಒಂದೇ ಮನಸ್ಸು ಭಿನ್ನಭಿನ್ನ ಕಾಲಗಳಲ್ಲಿ ಅವನ್ನು ಕಂಡದ್ದು” ಎಂದರು. - ೯೭. ಜ್ಞಾಪಕದಲ್ಲಿಡಿ, ಭರತಖಂಡದ ಸಂದೇಶ ಯಾವಾಗಲೂ ಪ್ರಕೃತಿಗಾಗಿ ಅಲ್ಲ ಆತ್ಮನಿರುವುದು, ಆತ್ಮನಿಗಾಗಿ ಪ್ರಕೃತಿ ಇರುವುದು, ಎಂಬುದು.</p>
<p>೯೮. ಪ್ರಪಂಚಕ್ಕೆ ಇಂದು ಅಲ್ಲಿ ದಾರಿಯಲ್ಲಿ ನಿಂತು, ನಮಗೆ ದೇವರಲ್ಲದೆ ಮತ್ತೇನೂ ಬೇಕಾಗಿಲ್ಲ ಎಂದು ಹೇಳುವಂತಹ ಇಪ್ಪತ್ತು ಮಂದಿ ಸ್ತ್ರೀಪುರುಷರು ಬೇಕಾಗಿರುವರು. ಯಾರು ಇದನ್ನು ಮಾಡಬಲ್ಲರು? ಅಂಜುವುದು ಏತಕ್ಕೆ ? ಇದು ಸತ್ಯವಾದರೆ ಮತ್ತೇನಾದರೇನಂತೆ? ಇದು ಸತ್ಯವಲ್ಲದೇ ಇದ್ದರೆ ನಮ್ಮ ಜೀವನವಿದ್ದು ಪ್ರಯೋಜನವೇನು?</p>
<p>೯೯. ಮಾನವನ ಪವಿತ್ರತೆಯನ್ನು ನಿಜವಾಗಿ ತಿಳಿದುಕೊಂಡವನು ಮಾಡುವ ಕೆಲಸ ಎಷ್ಟು ಶಾಂತಿಯಿಂದ ಕೂಡಿರುವುದು ! ಅಂತವರು ಮತ್ತೇನೂ ಮಾಡಬೇಕಾಗಿಲ್ಲ, ಜನರ ಅಜ್ಞಾನವನ್ನು ಮಾತ್ರ ಪರಿಹರಿಸಬೇಕಾಗಿದೆ. ಉಳಿದುವುಗಳೆಲ್ಲ ತಾನೇ ಅಣಿಯಾಗುವುವು. - ೧೦೦. ಶ್ರೀರಾಮಕೃಷ್ಣರು ಉತ್ತಮ ಜೀವನವನ್ನು ಬಾಳುವುದರಲ್ಲೇ ಕೃತಾರ್ಥರಾದರು; ಅದಕ್ಕೆ ವಿವರಣೆ ಕೊಡುವುದನ್ನು ಇತರರಿಗೆ ಬಿಟ್ಟರು. - ೧೦೧. ಯಾರೋ ಒಬ್ಬರು ಶಿಷ್ಯರು ಅವರಿಗೆ ಸ್ವಲ್ಪ ಪ್ರಾಪಂಚಿಕ ಬುದ್ದಿವಾದವನ್ನು ಕೊಡಲು ಯತ್ನಿಸಿದಾಗ ಹೀಗೆಂದರು: “ಯೋಜನೆ, ಯೋಜನೆ, ಆದಕಾರಣವೇ ಪಾಶ್ಚಾತ್ಯರು ಒಂದು ಧರ್ಮವನ್ನೂ ಸೃಷ್ಟಿಸಲಾರರು. ನಿಮ್ಮಲ್ಲಿ ಯಾರಾದರೂ ಧರ್ಮಕ್ಕೆ ಪ್ರಯತ್ನ ಪಟ್ಟಿದ್ದರೆ ಅವರೇ ಯಾವ ಯೋಜನೆಯೂ ಇಲ್ಲದ ಕ್ಯಾಥೋಲಿಕ್ ಮಹಾತ್ಮರು. ಯೋಜನೆ ಮಾಡುವವರು ಎಂದಿಗೂ ಧರ್ಮವನ್ನು ಸಾರಲಾರರು. - ೧೦೨. ಪಾಶ್ಚಾತ್ಯರಲ್ಲಿ ಸಾಮಾಜಿಕ ಜೀವನ ಒಂದು ನಗೆಯ ಬುಗ್ಗೆಯಂತೆ ಇದೆ. ಆದರೆ ಅದರ ಕೆಳಗೆ ಇರುವುದು ಗೋಳು. ಅದೊಂದು ದುರಂತದಲ್ಲಿ ಕೊನೆಗಾಣುವುದು. ತಮಾಷೆ ನಗು ಇವೆಲ್ಲ ಮೇಲೆ ಮಾತ್ರ. ಆದರೆ ನಿಜವಾಗಿ ಅದರಲ್ಲಿ ತುಂಬಿರುವುದು ಯಾತನೆ. ಆದರೆ ಇಲ್ಲಿ ಭರತಖಂಡದಲ್ಲಿ ಹೊರಗೆಲ್ಲ ದುಃಖ, ಸಂಕಟ; ಆದರೆ ಒಳಗೆ ಸ್ವಚ್ಛಂದ, ಆನಂದ.'” *<span class="en"> C.W, Vol. VII, P. 259</span></p>

<!-- 349-8/0334-->
<p>ಹಿಂದೂಗಳಲ್ಲಿ ಒಂದು ಸಿದ್ದಾಂತವಿದೆ: ದೇವರು ಕೇವಲ ಲೀಲೆಗಾಗಿ ಪ್ರಪಂಚವನ್ನು ಸೃಷ್ಟಿಸಿದ ಎಂದು, ಕೇವಲ ಲೀಲೆಗಾಗಿ ಅವತಾರಗಳು ಆದವು. ಇದೆಲ್ಲ ಒಂದು ಆಟ, ಬರಿದು ಆಟ. ಕ್ರಿಸ್ತನನ್ನು ಏತಕ್ಕೆ ಶಿಲುಬೆಗೆ ಏರಿಸಿದರು ? ಇದೆಲ್ಲ ಬರಿಯ ಆಟ. ಇದರಂತೆಯೇ ಜೀವನ ಕೂಡ. ದೇವರೊಂದಿಗೆ ಆಟವಾಡಿ. ಇದೆಲ್ಲ ಲೀಲೆ, ಲೀಲೆ. ನೀನು ಏನಾದರೂ ಮಾಡುತ್ತಿಯೇನು?</p>
<p>೧೦೩. ನಾಯಕನಾಗುವುದಕ್ಕೆ ಒಂದು ಜನ್ಮ ಸಾಲದು. ಅವನು ಅದಕ್ಕಾಗಿಯೇ ಹುಟ್ಟಬೇಕು. ಸಂಸ್ಥೆಯನ್ನು ಕಟ್ಟುವುದು ಮತ್ತು ಯೋಜನೆಯನ್ನು ರೂಪಿಸುವುದು ಏನೂ ಕಷ್ಟವಲ್ಲ. ನಾಯಕನ ನಿಜವಾದ ಪರೀಕ್ಷೆ ಇರುವುದು ಭಿನ್ನ ಭಿನ್ನ ಪ್ರಕೃತಿಯವರನ್ನೆಲ್ಲಾ ಅವರಲ್ಲಿರುವ ಸಾಮಾನ್ಯ ಗುಣಗಳಿಗೆ ಅನುಸಾರವಾಗಿ ಒಟ್ಟಿಗೆ ಸೇರಿಸುವುದರಲ್ಲಿ. ಇದನ್ನು ನಾವು ಪ್ರಯತ್ನ ಪೂರ್ವಕ ಮಾಡಲಾಗುವುದಿಲ್ಲ, ಸ್ವಾಭಾವಿಕವಾಗಿಯೇ ಇದು ಆಗುತ್ತಿರಬೇಕು.</p>
<p>೧೦೪, ಪ್ಲೇಟೋವಿನ ಭಾವನಾಸಿದ್ಧಾಂತವನ್ನು <span class="en">(Doctrine of Idea) </span>ಕುರಿತು ಸ್ವಾಮಿಾಜಿ ಹೀಗೆ ಹೇಳಿದರು. : 'ನೋಡಿ ಇವೆಲ್ಲ ಮಹಾಭಾವನೆಗಳ ಅಸ್ಪಷ್ಟ ಆವಿರ್ಭಾವಗಳು. ಆ ಭಾವನೆಗಳು ಮಾತ್ರ ಪೂರ್ಣ ಸತ್ಯ. ಎಲ್ಲೋ ಒಂದು ಕಡೆ ಆದರ್ಶ ಎಂಬುದಿದೆ. ಇಲ್ಲಿ ಅದನ್ನು ವ್ಯಕ್ತಗೊಳಿಸುವ ಒಂದು ಪ್ರಯತ್ನವಿದೆ. ಹಲವು ವಿಧಗಳಲ್ಲಿ ಪ್ರಯತ್ನ ಯಶಸ್ವಿಯಾಗಿಲ್ಲ. ಆದರೂ ಪ್ರಯತ್ನ ಪಡಿ. ಎಂದಾದರೊಂದು ದಿನ ನೀವು ಆದರ್ಶವನ್ನು ಚೆನ್ನಾಗಿ ವ್ಯಕ್ತಗೊಳಿಸುತ್ತೀರಿ.”</p>
<p>೧೦೫. ಈ ಜೀವನದಿಂದ ಪಾರಾಗಿ ಮುಕ್ತಿಯನ್ನು ಪಡೆಯುವುದಕ್ಕಿಂತ ಪುನಃ ಪುನಃ ಈ ಪ್ರಪಂಚಕ್ಕೆ ಬಂದು ತನಗೆ ಯಾವುದು ಮೇಲೆಂದು ತೋರುವುದೋ ಅದನ್ನು ಮಾಡಲು ಆಸೆ ಎಂದು ಬರೆದ ಶಿಷ್ಯರೊಬ್ಬರನ್ನು ಕುರಿತು ಹೀಗೆ ಬರೆದರು : 'ಇದು ಏತಕ್ಕೆ ಎಂದರೆ ಪ್ರಗತಿ ಎಂಬ ಹುಚ್ಚಿನಿಂದ ನೀನು ಪಾರಾಗಲಾರೆ. ಆದರೆ ಪ್ರಪಂಚ ಮೇಲಾಗುವುದಿಲ್ಲ. ಅದು ಎಂದಿನಂತೆಯೇ ಇರುವುದು. ಪ್ರಪಂಚದಲ್ಲಿ ಮಾಡಿದ ಬದಲಾವಣೆಯಿಂದ ನಾವು ಮೇಲಾಗುವೆವು. - ೧೦೬. ಸ್ವಾಮೀಜಿಯವರು ಆಲೋರಾದಲ್ಲಿದ್ದಾಗ ಹಿರಿಯ ಮತ್ತು ದುರ್ಬಲನಾದ ವ್ಯಕ್ತಿಯೊಬ್ಬನು ಕರ್ಮದ ವಿಷಯವಾಗಿ ಒಂದು ಪ್ರಶ್ನೆಯನ್ನು ಹಾಕಿದರು. ಬಲಾಡ್ಯರು ಬಲಹೀನರನ್ನು ಪೀಡಿಸುವುದನ್ನು ನೋಡಿದಾಗ ಏನು ಮಾಡಬೇಕು ಎಂದು ಕೇಳಿದರು. 'ಬಲಾಡ್ಯರನ್ನು ಸದೆಬಡಿಯಿರಿ. ಕರ್ಮದಲ್ಲಿ ನಿಮ್ಮ ಪಾತ್ರವನ್ನು ಮರೆತಂತೆ ಕಾಣುವುದು. ಯಾವಾಗಲೂ ನಿಮಗೆ ದಂಗೆ ಏಳಲು ಸ್ವಾತಂತ್ರ್ಯವಿದೆ' ಎಂದರು ಸ್ವಾಮಿಜಿ.</p>
<p>೧೦೭. ಒಬ್ಬ “ನನ್ನ ರಕ್ಷಣೆಗಾಗಿ ಮೃತ್ಯುವನ್ನು ಎದುರಿಸುವುದು ಮೇಲೋ ಅಥವಾ ಗೀತೆಯಂತೆ, ಏನಾದರೂ ಆಗಲಿ ಎಂದು ಸುಮ್ಮನೆ ಇರುವುದು ಮೇಲೋ?'' ಎಂದು ಕೇಳಿದ, ಸ್ವಾಮಿಗಳು “ನನ್ನ ದೃಷ್ಟಿಯಿಂದ ಯಾವ ಪ್ರತಿಕ್ರಿಯೆಯನ್ನೂ</p>

<!-- 349-8/0335-->

<p>ಕೈಗೊಳ್ಳದೆ ಇರುವುದು' ಎಂದು, ಅನಂತರ ನಿಧಾನವಾಗಿ ಮೆಲ್ಲಗೆ ಹೇಳಿದರು; ಆದರೆ ಇದು ಸಂನ್ಯಾಸಿಗಳಿಗೆ, ಗೃಹಸ್ಥರಿಗೆ ಆತ್ಮರಕ್ಷಣೆ ಇರಬೇಕು.”</p>
<p>೧೦೮. ಎಲ್ಲರಿಗೂ ಸುಖವೇ ಪರಮಗುರಿಯೆಂದು ಆಲೋಚಿಸುವುದು ತಪ್ಪು. ಅನೇಕರು ದುಃಖವನ್ನೇ ಅರಸುವಂತೆ ಕಾಣುವುದು. ರೌದ್ರವನ್ನು ರೌದ್ರಕ್ಕಾಗಿ ಆರಾಧಿಸೋಣ.</p>
<p>೧೦೯. ನಾವು ಎಲ್ಲರೊಂದಿಗೂ ಅವರವರ ಭಾಷೆಯಲ್ಲಿ ಮಾತನಾಡಬೇಕು ಎಂದು ಹೇಳಲು ಧೈರ್ಯವಿದ್ದುದು ಶ್ರೀರಾಮಕೃಷ್ಣ ಪರಮಹಂಸರಿಗೆ ಮಾತ್ರ.</p>
<p>೧೧೦. ಕಾಳಿಕಾಮಾತೆಯನ್ನು ಸ್ವೀಕರಿಸುವಲ್ಲಿ ತಮಗಿದ್ದ ಹಿಂದಿನ ಸಂಶಯವನ್ನು ಕುರಿತು, ಸ್ವಾಮಿ ವಿವೇಕಾನಂದರು ಹೀಗೆ ಹೇಳುತ್ತಿದ್ದರು: 'ನಾನು ಕಾಳಿಯನ್ನು ಹೇಗೆ ದ್ವೇಷಿಸುತ್ತಿದ್ದೆ ! ಅವಳ ರೀತಿಯನ್ನೆಲ್ಲಾ ದ್ವೇಷಿಸುತ್ತಿದ್ದೆ. ನಾನು ಅವಳನ್ನು ಸ್ವೀಕರಿಸಲಿಲ್ಲ. ಅದಕ್ಕೆ ಆರು ವರುಷಗಳವರೆಗೆ ಹೋರಾಡಬೇಕಾಯಿತು. ಆದರೆ ಕೊನೆಗೆ ನಾನು ಅವಳನ್ನು ಸ್ವೀಕರಿಸಬೇಕಾಯಿತು. ಶ್ರೀರಾಮಕೃಷ್ಣ ಪರಮಹಂಸರು ನನ್ನನ್ನು ಅವಳಿಗೆ ಅರ್ಪಿಸಿದರು. ನಾನು ಮಾಡುತ್ತಿರುವುದನ್ನೆಲ್ಲಾ ಪ್ರೇರೇಪಿಸುತ್ತಿರುವವಳು ಅವಳೇ ಎಂದು ಈಗ ನಾನು ನಂಬುತ್ತೇನೆ. ಅವಳು ನನ್ನನ್ನು ಇಚ್ಛೆಬಂದಂತೆ ತಿರುಗಿಸುತ್ತಾಳೆ. ಆದರೂ ನಾನು ಅಷ್ಟು ದೀರ್ಘಕಾಲ ಹೋರಾಡಿದೆ. ನಾನು ಅವರನ್ನು ಪ್ರೀತಿಸುತ್ತಿದ್ದೆ. ಆದಕಾರಣವೇ ನಾನು ಬದ್ಧನಾಗಿದ್ದೆ. ಅವರ ಅದ್ಭುತವಾದ ಪವಿತ್ರತೆಯನ್ನು ನೋಡಿದೆ, ಅವರ ಅಮೋಘವಾದ ಪ್ರೇಮವನ್ನು ನೋಡಿದೆ. ಅವರ ಮಹಿಮೆ ಆಗ ನನಗೆ ಇನ್ನೂ ಗೋಚರವಾಗಿರಲಿಲ್ಲ. ನಾನು ಅವರಿಗೆ ಶರಣಾದ ಮೇಲೆ ಅದೆಲ್ಲಾ ಅರ್ಥವಾಯಿತು. ಆಗ ಅವರೊಬ್ಬರು ತಲೆ ಕೆಟ್ಟು ಹೋದ ಮನುಷ್ಯನೆಂದು ಭಾವಿಸಿದ್ದೆ. ಯಾವಾಗಲೂ ಯಾರಾದರೂ ದೇವದೇವಿಯರನ್ನು ಅವರು ನೋಡುತ್ತಿದ್ದರು. ನಾನು ಅದನ್ನು ದ್ವೇಷಿಸುತ್ತಿದ್ದೆ. ಕೊನೆಗೆ ನಾನೂ ಅವಳನ್ನು ಸ್ವೀಕರಿಸಬೇಕಾಯಿತು.</p>
<p>ನಾನು ಹಾಗೇಕೆ ಮಾಡಿದೆ ಎನ್ನುವುದೊಂದು ರಹಸ್ಯ, ಅದು ನನ್ನೊಡನೆಯೇ ಹೋಗುವುದು. ಆಗ ನನಗೆ ಬಹಳ ಕಷ್ಟವಾಗಿತ್ತು... ಅದೊಂದು ಅವಕಾಶವಾಗಿತ್ತು... ಅವಳು ನನ್ನನ್ನು ಕೊಂಡುಕೊಂಡಳು. ನನ್ನನ್ನು ಗುಲಾಮನನ್ನಾಗಿ ಮಾಡಿದಳು. ಇದೇ ಪದಗಳು... ಶ್ರೀರಾಮಕೃಷ್ಣ ಪರಮಹಂಸರು ನನ್ನನ್ನು ಅವಳಿಗೆ ಅರ್ಪಿಸಿದರು. ವಿಚಿತ್ರ ! ಇದಾದಮೇಲೆ ಎಲ್ಲೊ ಎರಡು ವರುಷ ಅವರು ಬಾಳಿದರು ಮತ್ತು ಯಾವಾಗಲೂ ನರಳುತ್ತಿದ್ದರು. ಆರು ತಿಂಗಳಿಗಿಂತ ಮೇಲೆ ಅವರ ಆರೋಗ್ಯ ಎಂದೂ ಚೆನ್ನಾಗಿರಲಿಲ್ಲ.</p>
<p>ಗುರು ನಾನಕರು ಹೀಗೆಯೇ. ತಮ್ಮ ಶಕ್ತಿಯನ್ನೆಲ್ಲಾ ಕೊಡುವುದಕ್ಕೆ ಒಬ್ಬ ಶಿಷ್ಯನಿಗೆ ಕಾಯುತ್ತಿದ್ದರು. ಅವರು ತಮ್ಮ ಮನೆ ಮಕ್ಕಳು ಎಲ್ಲರನ್ನು ಮರೆತು ತಾವು ಕೊಡುವುದನ್ನು ಸ್ವೀಕರಿಸಲು ಯೋಗ್ಯನಾದ ಶಿಷ್ಯ ದೊರಕಿದ ಮೇಲೆ ಅವನಿಗೆ ಕೊಟ್ಟು ನಿರಾತಂಕವಾಗಿ ಸಾಯಲು ಸಿದ್ಧರಾದರು.</p>

<!-- 349-8/0336-->
<p>ಭವಿಷ್ಯದಲ್ಲಿ ಜನರು ಶ್ರೀರಾಮಕೃಷ್ಣ ಪರಮಹಂಸರನ್ನು ಕಾಳಿಕಾಮಾತೆಯ ಅವತಾರವೆನ್ನುತ್ತಾರೆ ಎನ್ನುವಿರಾ? ಹೌದು, ಅದರಲ್ಲಿ ಸಂಶಯವೇ ಇಲ್ಲ. ಅವಳು ಕೇವಲ ತನ್ನ ಕೆಲಸಕ್ಕಾಗಿ ಶ್ರೀರಾಮಕೃಷ್ಣರೆಂಬ ದೇಹವನ್ನು ಸೃಷ್ಟಿಸಿದಳೆಂದು ನಾನು ಭಾವಿಸುತ್ತೇನೆ. - ಕಾಳಿ ಮತ್ತು ತಾಯಿ ಎನ್ನುವ ಶಕ್ತಿ ಪ್ರಪಂಚದಲ್ಲಿ ಎಲ್ಲೋ ಒಂದು ಕಡೆ ಇದೆ ಎಂದು ನಾನು ಯೋಚಿಸದೆ ಇರಲಾರೆ... ನಾನು ಬ್ರಹ್ಮವನ್ನು ಕೂಡ ನಂಬುತ್ತೇನೆ. ಆದರೆ ಇದು ಯಾವಾಗಲೂ ಹೀಗೆಯೇ ಅಲ್ಲವೆ? ದೇಹದಲ್ಲಿರುವ ಹಲವು ಜೀವಾಣುಗಳಲ್ಲವೇ ನಮ್ಮ ವ್ಯಕ್ತಿತ್ವಕ್ಕೆ ಕಾರಣ ? ನಮ್ಮ ಪ್ರಜ್ಞೆಗೆ ಕಾರಣ ಮಿದುಳಿನಲ್ಲಿರುವ ಹಲವು ಕೇಂದ್ರಗಳೇ ಹೊರತು ಯಾವುದೋ ಒಂದು ಕೇಂದ್ರವಲ್ಲ ವೈವಿಧ್ಯದಲ್ಲಿ ಏಕತೆ. ಅದರಂತೆಯೇ ಇದು ಬ್ರಹ್ಮನ ವಿಷಯದಲ್ಲಿ ಏತಕ್ಕೆ ಬೇರೆ ಯಾಗಬೇಕು ? ಈ ಬ್ರಹ್ಮ ಏಕ; ಆದರೂ ಇದು ಹಲವು ದೇವರುಗಳು ಕೂಡಿ ಆಗಿದೆ.</p>
<p>೧೧೧. ವಯಸ್ಸಾದಂತೆಲ್ಲಾ ಪೌರುಷದಲ್ಲಿ ಎಲ್ಲವೂ ಇರುವಂತೆ ನನಗೆ ತೋರುತ್ತದೆ. ಇದೇ ನನ್ನ ಹೊಸ ಸಂದೇಶ.</p>
<p>೧೧೨. ಸಮಾಜದಲ್ಲಿ ಕೆಲವು ಕಡೆಗಳಲ್ಲಿ ನರಭಕ್ಷಣೆ ಸ್ವಾಭಾವಿಕ ಎಂದು ಪಾಶ್ಚಾತ್ಯರು ಅಭಿಪ್ರಾಯಪಡುವರು. ಇದನ್ನು ಕುರಿತು ಸ್ವಾಮೀಜಿ ಹೀಗೆ ಹೇಳಿದರು: “ಇದು ನಿಜವಲ್ಲ. ಯಾವ ದೇಶದಲ್ಲೂ ಜನರು ನರಮಾಂಸವನ್ನು ಒಂದು ಯಾಗದಲ್ಲಿ ಇಲ್ಲವೆ ಯುದ್ದದಲ್ಲಿ ದ್ವೇಷದಿಂದ ತಿಂದರೇ ವಿನಃ ಬೇರೆಯಲ್ಲ. ಇದು ಸಾಮಾಜಿಕ ಜೀವನಕ್ಕೇ ಕೊಡಲಿಯ ಪೆಟ್ಟು ಹಾಕಿದಂತೆ.”</p>
<p>- ೧೧೩. ಕಾಮ ಮತ್ತು ಸೃಷ್ಟಿ ! ಇವೇ ಮುಕ್ಕಾಲು ಪಾಲು ಧರ್ಮಗಳ ಮೂಲದಲ್ಲಿರುವುದು. ಇದನ್ನೇ ಇಂಡಿಯಾ ದೇಶದಲ್ಲಿ ವೈಷ್ಣವರೆಂತಲೂ ಪಾಶ್ಚಾತ್ಯ ರಲ್ಲಿ ಕ್ರೈಸ್ತರೆಂತಲೂ ಹೇಳುವುದು. ಕಾಳಿಯನ್ನು ಅಥವಾ ಮೃತ್ಯುವನ್ನು ಎಷ್ಟು ಜನರು ಧೈರ್ಯವಾಗಿ ಆರಾಧಿಸಬಲ್ಲರು ! ರೌದ್ರವನ್ನು ರೌದ್ರವೆಂದು ತಿಳಿದು ಆರಾಧಿಸೋಣ. ಅದರ ರೌದ್ರತೆಯನ್ನು ತಗ್ಗಿಸೆಂದು ಕೇಳಿಕೊಳ್ಳಕೂಡದು. ದುಃಖ ವನ್ನು ದುಃಖಕ್ಕಾಗಿ ಸ್ವೀಕರಿಸೋಣ. - ೧೧೪, ಬೌದ್ಧ ಧರ್ಮದ ಮೂರು ಕಾಲಗಳೇ, ಐನೂರು ವರ್ಷಗಳ ಧರ್ಮ, ಐನೂರು ವರ್ಷಗಳ ವಿಗ್ರಹ, ಐನೂರು ವರ್ಷಗಳ ತಂತ್ರ, ಹಿಂದೂ ದೇಶದಲ್ಲಿ, ಬೌದ್ಧ ಧರ್ಮ ಎಂದೂ ತನ್ನದೇ ಪೂಜಾರಿ ಮತ್ತು ದೇವಸ್ಥಾನಗಳನ್ನೊಳಗೊಂಡ ಒಂದು ಪ್ರತ್ಯೇಕ ಧರ್ಮವಾಗಿತ್ತು ಎಂದು ತಪ್ಪು ತಿಳಿಯಬೇಡಿ. ಇಂತಹುದು ಯಾವುದೂ ಇರಲಿಲ್ಲ. ಇದು ಯಾವಾಗಲೂ ಹಿಂದು ಬುದ್ಧನ ಪ್ರಭಾವ ಬಹಳ ಹೆಚ್ಚಾಗಿತ್ತು. ಅದರಿಂದ ದೇಶದಲ್ಲಿ ಸಂನ್ಯಾಸಿಗಳ ಸಂಖ್ಯೆ ಜಾಸ್ತಿಯಾಯಿತು.</p>

<!-- 349-8/0337-->

<p>೧೧೫, ಪೂರ್ವಸಂಪ್ರದಾಯದವರು ಯಾವಾಗಲೂ ಮತ್ತೊಂದರ ಎದುರಿಗೆ ಬಾಗುವ ಸ್ವಭಾವದವರು. ಆದರೆ ನಿಮ್ಮ ಸ್ವಭಾವವಾದರೋ ಹೋರಾಟ. ಆದಕಾರಣ ಜೀವನವನ್ನೇ ಆನಂದಿಸುವವರು ನಾವು, ನೀವಲ್ಲ, ನೀವು ಯಾವಾಗಲೂ ನಿಮ್ಮಲ್ಲಿರುವುದನ್ನು ಉತ್ತಮ ಸ್ಥಿತಿಗೆ ತರುವುದಕ್ಕೆ ಯತ್ನಿಸುವವರು, ಕೋಟಿಯ ಒಂದುಭಾಗ ಬದಲಾವಣೆ ಆಗುವುದೇ ತಡ ನೀವು ಕಾಲವಾಗುವಿರಿ. ಪಾಶ್ಚಾತ್ಯರ ಆದರ್ಶ ಏನನ್ನಾದರೂ ಸಾಧಿಸುವುದು, ಪ್ರಾಚ್ಯರ ಆದರ್ಶವಾದರೂ ಸಹಿಸುವುದು, ಪೂರ್ಣ ಜೀವನವಾದರೋ ಸಾಧನೆ ಮತ್ತು ಸಹನೆ ಇವುಗಳ ಒಂದು ಅಪೂರ್ವ ಸಮನ್ವಯ. ಆದರೆ ಇದು ಎಂದಿಗೂ ಸಾಧ್ಯವಿಲ್ಲ...</p>
<p>“ನಮ್ಮ ಸಿದ್ಧಾಂತವು ಮನುಷ್ಯ ಆಶಿಸುವುದನ್ನೆಲ್ಲ ಪಡೆಯಲಾರ ಎಂಬುದನ್ನು ಒಪ್ಪಿಕೊಳ್ಳುವುದು. ಜೀವನದಲ್ಲಿ ಎಷ್ಟೋ ವಿಧಿನಿಷೇಧಗಳಿವೆ. ಇದೇನೋ ಅಷ್ಟು ಹಿತಕರವಲ್ಲವಾದರೂ, ಅದು ಬೆಳಕನ್ನೂ ಶಕ್ತಿಯನ್ನೂ ಹೊರತರುತ್ತದೆ. ನಮ್ಮಲ್ಲಿ ಸ್ವತಂತ್ರ ಮನೋಭಾವದವರು ಈ ಹಿತಕರವಲ್ಲದುದನ್ನು ಮಾತ್ರ ನೋಡಿ ಅದನ್ನು ಆಚೆಗೆ ಒಗೆಯಲು ಯತ್ನಿಸುವರು. ಆದರೆ ಹಿಂದೆ ಇದ್ದ ಸ್ಥಿತಿಯಷ್ಟೇ ಕೆಟ್ಟದ್ದನ್ನು ಅದರ ಸ್ಥಳದಲ್ಲಿಡುವರು ಮತ್ತು ಹೊಸ ಆಚಾರದಲ್ಲಿರುವ ಒಳ್ಳೆಯದನ್ನು ಉಪಯೋಗಿಸಿಕೊಳ್ಳಬೇಕಾದರೆ ಹಿಂದಿನಷ್ಟೇ ಕಾಲವಾಗುವುದು.'</p>
<p>ಬದಲಾವಣೆಯಿಂದ ಇಚ್ಚಾಶಕ್ತಿ ಬಲಶಾಲಿಯಾಗುವುದಿಲ್ಲ. ಅದರ ಬದಲು ಅದು ದುರ್ಬಲವಾಗಿ ಬದಲಾವಣೆಯ ಅಧೀನಕ್ಕೆ ಬರುವುದು. ಆದರೆ ನಾವು ಯಾವಾಗಲೂ ಒಳ್ಳೆಯದನ್ನು ಸ್ವೀಕರಿಸುವ ಸ್ಥಿತಿಯಲ್ಲಿರಬೇಕು. ಇಚ್ಛಾಶಕಿ, ಒಳ್ಳೆಯದನ್ನು ಸ್ವೀಕರಿಸುವುದರಿಂದ ಬಲಶಾಲಿಯಾಗುವುದು. ತಿಳಿದೊ ತಿಳಿಯದೆಯೊ ನಾವು ಮೆಚ್ಚುವ ಏಕಮಾತ್ರ ವಸ್ತುವೇ ಇಚ್ಛೆ. ಪ್ರಪಂಚದ ಕಣ್ಣಿಗೆ 'ಸತಿ' ಮಹತ್ತರವಾದುದು. ಏಕೆಂದರೆ ಅದರ ಹಿಂದೆ ಅದ್ಭುತವಾದ ಇಚ್ಛಾಶಕ್ತಿಯಿದೆ.</p>
<p>ಸ್ವಾರ್ಥತೆಯನ್ನು ನಾವು ಹೊರದೂಡಬೇಕಾಗಿದೆ. ನನ್ನ ಜೀವನದಲ್ಲಿ ತಪ್ಪು ಮಾಡಿದಾಗಲೆಲ್ಲ ವಿಮರ್ಶಿಸಿ ನೋಡಿದಾಗ ಸ್ವಾರ್ಥತೆ ಪ್ರವೇಶಿಸಿದ್ದುದರಿಂದ ಹಾಗೆ ಆಯಿತು ಎಂದು ಗೊತ್ತಾಗುವುದು. ಎಲ್ಲಿ ಸ್ವಾರ್ಥತೆ ಇಲ್ಲವೋ ಅಲ್ಲೆಲ್ಲ ನಾನು ಮಾಡಿರುವುದು ಸರಿಯಾಗಿರುತ್ತದೆ.</p>
<p>ನಾನೆಂಬುದಿಲ್ಲದೇ ಇದ್ದರೆ ಯಾವ ಧಾರ್ಮಿಕ ಸಿದ್ದಾಂತವೂ ಇರುತ್ತಿರಲಿಲ್ಲ. ಮನುಷ್ಯನಿಗೆ ಏನೂ ಬೇಕಿಲ್ಲದೆ ಇದ್ದರೆ ಅವನು ಪೂಜೆ ಪ್ರಾರ್ಥನೆ ಮುಂತಾದುವನ್ನೆಲ್ಲ ಮಾಡುತ್ತಿದ್ದ ಎಂದು ಭಾವಿಸುವಿರೇನು? ಇಲ್ಲ, ಅವನು ದೇವರನ್ನು ಕುರಿತು ಆಲೋಚಿಸುತ್ತಲೇ ಇರಲಿಲ್ಲ. ಎಲ್ಲೋ ಯಾವಾಗಲಾದರೊಮ್ಮೆ ಸುಂದರವಾದ ದೃಶ್ಯವನ್ನು ನೋಡಿದಾಗ ದೇವರನ್ನು ಹೊಗಳುತ್ತಿದ್ದಿರಬಹುದು, ಅಷ್ಟೇ. ನಮ್ಮಲ್ಲಿ ನಿಜವಾಗಿ ಇರಬೇಕಾದ ದೃಷ್ಟಿಯೂ ಇದೇ ಆಗಿರಬೇಕು. ಎಲ್ಲಾ ಪ್ರಾರ್ಥನೆ ಮತ್ತು ಧನ್ಯವಾದಗಳೇ ಆಗಬೇಕು. ನಾವು ಈ ಸ್ವಾರ್ಥತೆಯಿಂದ ಪಾರಾಗಿದ್ದಿದ್ದರೆ!</p>

<!-- 349-8/0338-->
<p>ಹೋರಾಟ ಬೆಳವಣಿಗೆಯ ಚಿಹ್ನೆ ಎಂದು ಭಾವಿಸಿದರೆ ಅದು ತಪ್ಪು, ಅದೆಂದಿಗೂ ಇಲ್ಲ. ಹೀರಿಕೊಳ್ಳುವುದೇ ಬೆಳವಣಿಗೆಯ ಚಿಹ್ನೆ, ಒಳ್ಳೆಯದನ್ನು ಹೀರಿಕೊಳ್ಳುವ ಗುಣ ಅಪೂರ್ವವಾಗಿದೆ. ಹಿಂದೂಧರ್ಮದಲ್ಲಿ ನಾವೆಂದಿಗೂ ಹೋರಾಟವನ್ನು ಇಚ್ಚಿಸಿದವರಲ್ಲ. ಆದರೂ ನಮ್ಮ ಆತ್ಮರಕ್ಷಣೆಗಾಗಿ ಕೆಲವು ವೇಳೆ ಹೋರಾಡಿರುವೆವು. ಇದು ಧರ್ಮ. ಆದರೆ ಎಂದಿಗೂ ಹೋರಾಟಕ್ಕೆ ಕಾಲುಕೆರೆದವರಲ್ಲ. ಪ್ರತಿಯೊಬ್ಬರೂ ಇದನ್ನು ಕಲಿಯಬೇಕಾಯಿತು. ಹೊಸ ಜನಾಂಗಗಳು ಬೇಕಾದಷ್ಟು ನೆಗೆದಾಡಲಿ, ಕೊನೆಗೆ ಹಿಂದೂಧರ್ಮ ಇವನ್ನೆಲ್ಲ ಹೀರಿಕೊಳ್ಳುವುದು.</p>
<p>೧೧೬. ಎಲ್ಲಾ ಜೀವಗಳ ಮೊತ್ತವೇ ಈಶ್ವರ. ಸಮಷ್ಟಿಯ ಇಚ್ಛಾಶಕ್ತಿಯನ್ನು ಯಾರೂ ಎದುರಿಸಲಾರರು. ನಿಯಮದಂತೆ ಇರುವುದು ಇದೇ. ಇದನ್ನೇ ಶಿವ, ಕಾಳಿ ಎಂದು ಮುಂತಾಗಿ ಕರೆಯುವುದು.</p>
<p>೧೧೭. ರೌದ್ರವನ್ನು ಆರಾಧಿಸು ! ಮೃತ್ಯುವನ್ನು ಆರಾಧಿಸು. ಉಳಿದವುಗಳೆಲ್ಲ ವ್ಯರ್ಥ ಹೋರಾಟವೆಲ್ಲ ವ್ಯರ್ಥ. ಇದೇ ಕೊನೆಯ ಪಾಠ. ಆದರೂ ಇದು ಹೇಡಿಯ ಮೃತ್ಯು ಪ್ರೇಮವಲ್ಲ. ಪ್ರತಿಯೊಂದರ ಆಳವನ್ನೂ ಪರೀಕ್ಷಿಸಿ ಬೇರೇನೂ ಇಲ್ಲ ಎಂದು ಅರಿತ ಮಹಾ ಬಲಾಡ್ಯನ ಸ್ವಾಗತ ಇದು.</p>
<p>೧೧೮. ನಮ್ಮ ಜನರಿಗೆ ಹಳೆಯ ಮೂಢನಂಬಿಕೆಗಳನ್ನು ಕೊಡುವವರನ್ನು ನಾನು ಮೆಚ್ಚುವುದಿಲ್ಲ. ಇಜಿಪ್ಪಾಲಿಸ್ಸನು ಈಜಿಪ್ಟ್ ಜನಾಂಗದ ಮೇಲೆ ತೋರುವ ಸ್ವಾರ್ಥದ ಆಸಕ್ತಿಯಂತೆ ಇದು. ಕೇವಲ ಸ್ವಾರ್ಥದೃಷ್ಟಿಯಿಂದ ಭರತಖಂಡಕ್ಕೆ ತೋರುವ ಆಸಕ್ತಿಯಲ್ಲಿ ನಮಗೆ ಬೇಕಾಗಿರುವುದು. ಒಬ್ಬನು ತನ್ನದೇ ಮನೋಭಾವಕ್ಕನುಗುಣವಾದ ಭಾರತವನ್ನು ನೋಡಲಿಚ್ಚಿಸಬಹುದು. ಆದರೆ ಭಾರತದಲ್ಲಿ ಯಾವುದು ಬಲಯುತವಾದುದೊ ಅದು ಈ ಯುಗದ ಉತ್ತಮ ವಾದುದರೊಂದಿಗೆ ಸ್ವಾಭಾವಿಕವಾಗಿ ಬೆರೆಯಬೇಕೆಂಬುದು ನನ್ನ ಆಕಾಂಕ್ಷೆ, ಈ ಹೊಸ ಸ್ಥಿತಿ ಒಳಗಿನಿಂದ ಬೆಳೆದು ಬಂದುದಾಗಿರಬೇಕು.</p>
<p>ನಾನು ಉಪನಿಷತ್ತುಗಳನ್ನು ಮಾತ್ರ ಬೋಧಿಸುತ್ತೇನೆ. ನೀವು ಪರೀಕ್ಷಿಸಿದರೆ ಉಪನಿಷತ್ತಲ್ಲದೆ ನಾನು ಬೇರೇನನ್ನೂ ಹೇಳಿಲ್ಲ ಎಂದು ಗೊತ್ತಾಗುವುದು. ಉಪನಿಷತ್ತುಗಳಲ್ಲಿಯೂ ಒಂದು ಭಾವನೆಯನ್ನು ಮಾತ್ರ ಬೋಧಿಸಿರುವೆನು, ಅದೇ ಬಲ, ವೇದವೇದಾಂತಗಳ ಸಾರವೆಲ್ಲ ಆ ಒಂದು ಪದದಲ್ಲಿದೆ. ಬುದ್ಧ ಅಹಿಂಸೆಯನ್ನು ಬೋಧಿಸಿದ. ಆದರೆ ಆ ಸಂದೇಶವನ್ನು ಬೋಧಿಸುವ ಉತ್ತಮ ಮಾರ್ಗವೇ ಇದು ಎಂದು ತೋರುವುದು. ಆ ಅಹಿಂಸೆಯ ಹಿಂದೆ ಅತಿ ದುರ್ಬಲತೆ ಇತ್ತು. ಪ್ರತಿಕ್ರಿಯೆಯ ಭಾವನೆಯೇ ಒಂದು ದುರ್ಬಲತೆ, ನಾನು ಬರಿಯ ನೊರೆಯಿಂದ ತಪ್ಪಿಸಿಕೊಳ್ಳಬೇಕು ಅಥವಾ ಅದನ್ನು ಶಿಕ್ಷಿಸಬೇಕು ಎಂದು ಆಲೋಚಿಸುವುದಿಲ್ಲ. ನಾನು ಅದನ್ನು ಗಣನೆಗೆ ತರುವುದಿಲ್ಲ. ಆದರೆ ಸೊಳ್ಳೆಗೆ ಅದೇ ಒಂದು ತುಂಬಾ ದೊಡ್ಡ ವಿಷಯ. ನಾನು ಎಲ್ಲಾ ಹಿಂಸೆಯನ್ನೂ ಇಷ್ಟೇ ಲಘುವಾಗಿ ನೋಡುತ್ತೇನೆ. ಶಕ್ತಿ ಮತ್ತು ಧೈರ್ಯ ! ನನ್ನ ಆದರ್ಶ ಸಿಪಾಯಿದಂಗೆಯಲ್ಲಿ ಸತ್ತ ಆ ಸಾಧು. ಯಾರೋ</p>

<!-- 349-8/0339-->

<p>ಅವನನ್ನು ಭರ್ಜಿಯಿಂದ ತಿವಿದರು. ಆಗ ಅವನು “ನೀನು ಕೂಡ ಅವನೆ'' ಎಂದು ಉಚ್ಚರಿಸಿ ತೆಪ್ಪಗಾದ.</p>
<p>ಇಲ್ಲಿ ಶ್ರೀರಾಮಕೃಷ್ಣರ ಸ್ನಾನವಾವುದು ಎಂದು ನೀವು ಕೇಳಬಹುದು. ಅವರೇ ಮಾರ್ಗ, ಅದ್ಭುತವಾದ, ಅರಿವಿಗೆ ನಿಲುಕದ ಮಾರ್ಗ. ಅವರಿಗೆ ತಾವಾರು ಎಂಬುದೇ ಗೊತ್ತಿರಲಿಲ್ಲ. ಅವರಿಗೆ ಇಂಗ್ಲೆಂಡ್ ಎಲ್ಲಿದೆ, ಇಂಗ್ಲೀಷರು ಯಾರು, ಎಂಬುದೇ ಗೊತ್ತಿರಲಿಲ್ಲ. ಅವರೆಲ್ಲೊ ಸಮುದ್ರದಾಚೆಯಿಂದ ಬಂದ ವಿಚಿತ್ರ ಜನಾಂಗ ಎಂದು ತಿಳಿದಿದ್ದರು. ಆದರೆ ಅವರು ಭವ್ಯಜೀವನವನ್ನು ನಡೆಸಿದರು. ನಾನು ಅದರ ಅರ್ಥವನ್ನು ಓದಿದೆ. ಅವರು ಯಾರನ್ನೂ ಒಮ್ಮೆಯೂ ದೂರಿದವರಲ್ಲ. ನಾನು ಒಂದು ದಿನ ಕರ್ತಭಾಜ ಎಂಬ ಒಂದು ಪಂಗಡವನ್ನು ಟೀಕಿಸುತ್ತಿದ್ದೆ. ನಾನು ಮೂರು ಗಂಟೆಗಳ ಕಾಲ ಮನಸ್ಸಿಗೆ ಬಂದಂತೆ ಹರಟುತ್ತಿದ್ದೆ. ಅವರು ಸಾವಧಾನದಿಂದ ಎಲ್ಲವನ್ನೂ ಕೇಳಿದರು. ನಾನು ಮಾತನ್ನು ಮುಗಿಸಿದ ಮೇಲೆ ಆ ವೃದ್ದರು, “ಆಗಲಿ, ಆಗಲಿ, ಪ್ರತಿಯೊಂದು ಮನೆಗೂ ಒಂದು ಹಿಂದಿನ ಬಾಗಿಲಿರಬಹುದು, ಯಾರಿಗೆ ಗೊತ್ತು ?'' ಎಂದರು.</p>
<p>ಇದುವರೆಗೆ ನಮ್ಮ ಹಿಂದೂಧರ್ಮದಲ್ಲಿದ್ದ ದೊಡ್ಡದೊಂದು ಕೊರತೆಯೇ ಅದಕ್ಕೆ ಎರಡು ಪದಗಳು ಮಾತ್ರ ಗೊತ್ತಿದ್ದುದು. ಅದೇ ತ್ಯಾಗ ಮತ್ತು ಮುಕ್ತಿ. ಇಲ್ಲಿ ಮುಕ್ತಿ ಮಾತ್ರ ! ಗೃಹಸ್ಥರಿಗೆ ಏನೂ ಇಲ್ಲ !</p>
<p>ಆದರೆ ನಾನು ಸಹಾಯ ಮಾಡಬೇಕೆಂದಿರುವುದೇ ಇವರಿಗೆ ಎಲ್ಲರ ಆತ್ಮವೂ ಒಂದೇ ಅಲ್ಲವೆ? ಎಲ್ಲರ ಗುರಿಯೂ ಒಂದೇ ಅಲ್ಲವೆ? ವಿದ್ಯಾಭ್ಯಾಸದ ಮೂಲಕ ಇಡೀಯ ದೇಶಕ್ಕೆ ಶಕ್ತಿ ಬರಬೇಕಾಗಿದೆ...</p>
<p>೧೧೯. ಜನಸಾಮಾನ್ಯರಿಗೆ ಶ್ರೇಷ್ಠ ಭಾವನೆಗಳನ್ನು ತರುವುದೇ ಪುರಾಣದ ಗುರಿಯಾಗಿತ್ತು. ಈ ಆವಶ್ಯಕತೆಯನ್ನು ಮನಗಂಡ ಏಕ ಮಾತ್ರ ಮಹಾತ್ಮನೇ ಮಾನವಕೋಟಿಯ ಶ್ರೇಷ್ಠತಮ ಮಾನವನಾದ ಶ್ರೀಕೃಷ್ಣನಿರಬಹುದು.</p>
<p>ಇದರಿಂದ ಜೀವನವನ್ನು ಉಳಿಸಿಕೊಂಡು ಅನುಭವಿಸುವುದರ ಮೂಲಕ ಭಗವಾಕ್ಷಾತ್ಕಾರವನ್ನು ಪಡೆಯುವ ವಿಷ್ಣುವಿನ ಆರಾಧನೆಯ ರೂಪದ ಧರ್ಮವು ಹುಟ್ಟಿಕೊಂಡಿತು. ನಮ್ಮ ಕೊನೆಯ ಧಾರ್ಮಿಕ ಆಂದೋಳನವಾದ ಚೈತನ್ನ ಪಂಥದ ಗುರಿಯು ಸುಖಾನುಭವ. ಆದರೆ ಜೈನರು ಮತ್ತೊಂದು ಅತಿಗೆ ಸೇರಿದವರು, ಆತ್ಮ ಹಿಂಸೆಯಿಂದ ನಿಧಾನವಾಗಿ ಸಾಯುವುದೇ ಅವರ ಗುರಿ. ಆದಕಾರಣ ಬೌದ್ಧ ಧರ್ಮ ಸುಧಾರಿತ ಜೈನ ಪಂಥವಾಗಿದೆ. ಬುದ್ದ ಐದು ಜನ ಮುನಿಗಳ ಸಹವಾಸವನ್ನು ಬಿಟ್ಟುದರ ಅರ್ಥ ಇದು. ಭರತಖಂಡದಲ್ಲಿ ಪ್ರತಿಯೊಂದು ಕಾಲದಲ್ಲಿಯೂ ದೇಹ ದಂಡಿಸಿಕೊಳ್ಳುವುದರಿಂದ ಹಿಡಿದು, ಭೋಗದ ಪರಾಕಾಷ್ಠೆಯವರೆಗೆ ಹಲವು ಪಂಗಡಗಳು ಇವೆ. ಅದೇ ಕಾಲದಲ್ಲಿ ಹಲವು ತತ ಸಂಪ್ರದಾಯಗಳೂ ಜಾರಿಗೆ ಬಂದಿವೆ. ಇಂದ್ರಿಯ ನಾಶದಿಂದ ಹಿಡಿದು ಇಂದ್ರಿಯ ತೃಪ್ತಿಯವರೆಗೆ ಎಲ್ಲಾ ಮಾರ್ಗಗಳ ಮೂಲಕ ಭಗವಂತನ</p>

<!-- 349-8/0340-->
<p>ಸಾಕ್ಷಾತ್ಕಾರಕ್ಕೆ ಯತ್ನಿಸುವರು. ಹಿಂದೂಧರ್ಮದಲ್ಲಿ ಒಂದೇ ಕೇಂದ್ರದ ಸುತ್ತಲೂ ಎರಡು ವೃತ್ತಗಳು ಇರುವಂತೆ ಕಾಣುವುವು.</p>
<p>'ತಂದೆ ತಾಯಿ ಸಹೋದರ ಗಂಡ ಮಗು ಇವರಿಗೆ ಇರುವ ಅದ್ಭುತ ಪ್ರೇಮವೇನೋ ಸರಿ. ಆದರೆ ಶ್ರೀಕೃಷ್ಣನನ್ನೇ ಈ ಸ್ಥಳಕ್ಕೆ ತಂದು ಅವನೇ ನಮ್ಮ ಮಗು, ಅವನಿಗೆ ನಾವು ಊಟವನ್ನು ಕೊಡುತ್ತಿರುವೆವು ಎಂದು ಭಾವಿಸಿ'' ಎನ್ನುವರು ವೈಷ್ಣವರು. ಇಂದ್ರಿಯಗಳ ಮೂಲಕ ಭಗವಂತನನ್ನು ಆರಾಧಿಸಿ ಎನ್ನುವುದೇ ವೈಷ್ಣವರ ಮತ. ಇಂದ್ರಿಯಗಳನ್ನೇ ನಿಗ್ರಹಿಸಿ, ಅವುಗಳನ್ನು ನಿಮ್ಮ ಅಧೀನದಲ್ಲಿಟ್ಟುಕೊಳ್ಳಿ' ಎನ್ನುವುದು ವೇದಾಂತ ಮತ.</p>
<p>ಇಂಡಿಯಾದೇಶ ಇನ್ನೂ ತಾರುಣ್ಯಾವಸ್ಥೆಯಲ್ಲಿದೆ, ಇನ್ನೂ ಬದುಕಿದೆ. ಯೂರೋಪು ಖಂಡವೂ ತಾರುಣ್ಯದಲ್ಲಿದೆ ಮತ್ತು ಬದುಕಿದೆ. ಯಾರೂ ಮತ್ತೊಬ್ಬರನ್ನು ದೂರುವ ಬೆಳವಣಿಗೆಯ ಸ್ಥಿತಿಗೆ ಇನ್ನೂ ಬಂದಿಲ್ಲ. ಇವೆರಡೂ ದೊಡ್ಡ ಪ್ರಯೋಗಗಳು. ಇವೆರಡರಲ್ಲಿ ಯಾವುದೊಂದೂ ಇನ್ನೂ ಪೂರ್ಣವಾಗಿಲ್ಲ, ಇಂಡಿಯಾ ದೇಶದಲ್ಲಿ ಅದೈತ ಜ್ಞಾನದೊಂದಿಗೆ ಸಾಮಾಜಿಕ ಸಮತಾವಾದ ಇದೆ. ಆಧ್ಯಾತ್ಮಿಕ ವೈಯಕ್ತಿ ಕತೆಯನ್ನು ಪ್ರತಿಪಾದಿಸುವ ಯುರೋಪಿನಲ್ಲಿ ನೀವು ಸಾಮಾಜಿಕ ದೃಷ್ಟಿಯಿಂದ ಬೇರೆ ಬೇರೆ. ಆದರೆ ಆಲೋಚನೆಯಲ್ಲಿ ನೀವು ದೃತಿಗಳು, ಇದೇ ಆಧ್ಯಾತ್ಮಿಕ ಸಮತಾವಾದ. ಒಂದರಲ್ಲಿ ವೈಯಕ್ತಿಕ ಸ್ವಾತಂತ್ರ್ಯದಿಂದ ರಕ್ಷಿಸಲ್ಪಟ್ಟ ಸಾಮಾಜಿಕ ಸಂಸ್ಥೆಗಳಿವೆ. ಮತ್ತೊಂದರಲ್ಲಿ ಸಮತಾವಾದದಿಂದ ರಕ್ಷಿಸಲ್ಪಟ್ಟ ವೈಯಕ್ತಿಕ ಸಂಸ್ಥೆಗಳಿವೆ. - ಇಂಡಿಯಾದೇಶದಲ್ಲಿ ಈಗ ಪ್ರಯೋಗ ಹೇಗೆ ನಡೆಯುತ್ತಿದೆಯೋ ಅದಕ್ಕೆ ಅನುಗುಣವಾಗಿ ಸಹಾಯ ಮಾಡಬೇಕು. ಈಗ ಇರುವ ಸ್ಥಿತಿಗನುಗುಣವಾಗಿ ಅದಕ್ಕೆ ಸಹಾಯ ಮಾಡದೆ ಇದ್ದರೆ ಏನೂ ಪ್ರಯೋಜನವಿಲ್ಲ. ಯುರೋಪಿನಲ್ಲಿ ನಾನು ಮದುವೆಯಾಗದಿರುವವರನ್ನು ಮೆಚ್ಚುವಂತೆಯೇ ಮದುವೆ ಆಗಿರುವವರನ್ನೂ ಮೆಚ್ಚುತ್ತೇನೆ. ಮನುಷ್ಯನಲ್ಲಿರುವ ಗುಣಗಳಷ್ಟೇ ಅವಗುಣಗಳು ಕೂಡ ಅವನನ್ನು ಪೂರ್ಣಾತ್ಮನನ್ನಾಗಿ ಮತ್ತು ಮಹಾತ್ಮನನ್ನಾಗಿ ಮಾಡುತ್ತವೆ ಎಂಬುದನ್ನು ಮರೆಯಬೇಡಿ. ಆದಕಾರಣವೆ ಒಂದು ಜನಾಂಗದ ವೈಶಿಷ್ಟ್ಯವನ್ನು, ಅದೆಲ್ಲ ತಪ್ಪು ಎಂದು ತೋರಿದರೂ, ಎಂದಿಗೂ ಹಾಳುಮಾಡಕೂಡದು.</p>
<p>೧೨೦. ವಿಗ್ರಹದಲ್ಲಿ ದೇವರು ಇದ್ದಾನೆ ಎಂದು ಬೇಕಾದರೆ ನೀನು ಹೇಳಬಹುದು. ಆದರೆ ದೇವರೇ ವಿಗ್ರಹ ಎಂದು ಭಾವಿಸುವ ತಪ್ಪನ್ನು ಮಾಡಬಾರದು.</p>
<p>೧೨೧. ಹಾಟೆಂಟಾಟ್ ಜನರ ವಸ್ತುಪೂಜೆಯನ್ನು ನೀವು ಖಂಡಿಸಿ ಎಂದು ಸ್ವಾಮೀಜಿ ಅವರಿಗೆ ಯಾರೋ ಹೇಳಿದರು. ಸ್ವಾಮಿಾಜಿಯವರು “ಹಾಗೆಂದರೆ ಏನೋ ನನಗೆ ಗೊತ್ತಿಲ್ಲ' ಎಂದರು. ಆಗ ಹಾಗೆಂದರೆ ಏನೆಂಬುದನ್ನು ವಿವರಿಸಲಾಯಿತು: ಒಂದು ವಸ್ತುವನ್ನು ಪೂಜಿಸುವುದು, ಅನಂತರ ಅದನ್ನೇ ಹೊಡೆಯುವುದು, ಪುನಃ ಅದನ್ನು ಪೂಜಿಸುವುದು ಇತ್ಯಾದಿಯಾಗಿ ವಿವರಿಸಿದರು. ಆಗ ಸ್ವಾಮಿಜಿಯವರು 'ನಾನು ಅದನ್ನೇ ಮಾಡುತ್ತೇನೆ; ನಿಮಗೆ ಗೊತ್ತಿಲ್ಲವೆ' ಎಂದರು. ದೀನರಿಗೆ,</p>

<!-- 349-8/0341-->

<p>ಮಂದಬುದ್ದಿಯವರಿಗೆ ಜನರು ಮಾಡುತ್ತಿರುವ ಅನ್ಯಾಯವನ್ನು ಸ್ಮರಿಸಿ ಅವರು ಹೀಗೆಂದರು: ''ಇಲ್ಲಿ ವಸ್ತುಪೂಜೆ ಏನೂ ಇಲ್ಲ ಎನ್ನುವುದು ನಿಮಗೆ ಗೊತ್ತಾಗುವು ದಿಲ್ಲವೆ? ನಿಮ್ಮ ಹೃದಯವೆಲ್ಲ ಬತ್ತಿಹೋಗಿದೆ. ಮಗು ಮಾಡುವುದು ಸರಿ ಎನ್ನುವುದು ನಿಮಗೆ ಗೊತ್ತಿಲ್ಲ. ಮಗು ಎಲ್ಲಾ ಕಡೆಗಳಲ್ಲಿಯೂ ವ್ಯಕ್ತಿಯನ್ನು ನೋಡುವುದು. ಜ್ಞಾನ ನಮಗೆ ಮಗುವಿನ ದೃಷ್ಟಿ ಇಲ್ಲದಂತೆ ಮಾಡುವುದು. ಆದರೆ ಕೊನೆಗೆ ನಾವು ಪರಮ ಜ್ಞಾನದಿಂದ ಅದನ್ನು ಪಡೆಯಬಹುದು. ಬಂಡೆ ಕೋಲು ಮರಗಳೆಲ್ಲಾ ಅವನಿಗೆ ಸಜೀವವಾಗಿ ಕಾಣುವುವು. ಅದರ ಹಿಂದೆ ಒಂದು ಸಜೀವ ಶಕ್ತಿ ಇಲ್ಲವೆ? ಇದೊಂದು ಪ್ರತೀಕ, ವಸ್ತುಪೂಜೆ ಅಲ್ಲ. ಇದು ನಿಮಗೆ ಕಾಣುವುದಿಲ್ಲವೆ?” - ೧೨೨. ಸ್ವಾಮಿಾಜಿಯವರು ಒಂದು ದಿನ ಸತ್ಯಭಾಮೆಯ ತ್ಯಾಗವನ್ನು ಕುರಿತು ಮಾತನಾಡಿದರು: ಒಂದು ಸಲ ಕೃಷ್ಣನನ್ನು ತಕ್ಕಡಿಯಲ್ಲಿಟ್ಟು ತೂಗುತ್ತಿದ್ದಾಗ, ಅವನ ಹೆಸರನ್ನು ಬರೆದ ಚೀಟಿಯನ್ನು ಒಂದು ಕಡೆ ಇಟ್ಟಾಗ ಅದೇ ಕೃಷ್ಣನಿಗಿಂತ ಭಾರವಾಗಿ ಹೋಯಿತು. ಸಾಂಪ್ರದಾಯಿಕ ಹಿಂದೂಗಳು ಶ್ರುತಿ, ಅಂದರೆ ಶಬ್ದವನ್ನೇ ಮುಖ್ಯವಾಗಿ ಮಾಡುವರು. ಎದುರಿಗಿರುವ ವಸ್ತು ಸನಾತನವಾದ ಭಾವನೆಯ ಅಸ್ಪಷ್ಟವಾದ ಆವಿರ್ಭಾವ ಅಷ್ಟೆ. ಆದ್ದರಿಂದ ದೇವರ ಹೆಸರೇ ಸರ್ವವೂ, ಸನಾತನ ಮನಸ್ಸಿನಲ್ಲಿರುವ ಭಾವನೆಯ ವಿಷಯೀಕರಣವೇ ದೇವರು. ನಿಮಗಿಂತ ನಿಮ್ಮ ಹೆಸರು ಅನಂತವಾಗಿ ಪೂರ್ಣವಾಗಿದೆ. ದೇವರ ಹೆಸರು ದೇವರಿಗಿಂತ ದೊಡ್ಡದು. ನಿಮ್ಮ ಮಾತಿನಲ್ಲಿ ಜೋಪಾನವಾಗಿರಿ. - ೧೨೩. ಗ್ರೀಕರ ದೇವತೆಗಳನ್ನು ಕೂಡ ನಾನು ಪೂಜಿಸುವುದಿಲ್ಲ. ಏಕೆಂದರೆ ಅವರು ಮಾನವಕೋಟಿಯಿಂದ ಬೇರೆಯಾಗಿದ್ದರು. ಯಾರು ನಮ್ಮಂತೆ ಇದ್ದು ನಮಗಿಂತ ಮೇಲಾಗಿರುವರೊ ಅವರನ್ನು ಮಾತ್ರ ಪೂಜಿಸಬೇಕು. ನನಗೂ ದೇವತೆಗಳಿಗೂ ಇರುವ ವ್ಯತ್ಯಾಸ ಕೇವಲ ತರತಮದಲ್ಲಿರಬೇಕು.</p>
<p>೧೨೪, ಕಲ್ಲೊಂದು ಬಿದ್ದು ಕೀಟವನ್ನು ಕೊಲ್ಲುವುದು. ಆದಕಾರಣ ಬೀಳುವ ಕಲ್ಲುಗಳೆಲ್ಲಾ ಕೀಟಗಳನ್ನು ಕೊಲ್ಲುವುವು ಎಂದು ನಿರ್ಧರಿಸುತ್ತೇವೆ. ನಾವು ಏತಕ್ಕೆ ತಕ್ಷಣ ನಿರ್ಧರಿಸುತ್ತೇವೆ? ಅನುಭವದಿಂದ ಎಂದು ಒಬ್ಬರು ಹೇಳುವರು. ಆದರೆ ಈ ಅನುಭವ ಮೊದಲನೆಯ ವೇಳೆಯೇ ಆಗುತ್ತದೆ ಎಂದು ಭಾವಿಸಿ, ಮಗುವನ್ನು ನೀವು ಮೇಲಕ್ಕೆ ಎಸೆದರೆ ಅದು ಅಳುವುದು. ಹಿಂದಿನ ಜನ್ಮದ ಅನುಭವವೇ ಇದಕ್ಕೆ ಕಾರಣವೇ? ಆದರೆ ಅದನ್ನು ಮುಂದಿನ ಜನ್ಮಕ್ಕೆ ಏತಕ್ಕೆ ಅನ್ವಯಿಸುತ್ತೀರಿ? ಏಕೆಂದರೆ ಹಿಂದಕ್ಕೂ ಮುಂದಕ್ಕೂ ಒಂದು ಸಂಬಂಧವಿದೆ. ಹಿಂದಿನಂತೆಯೇ ಮುಂದೆ ಆಗುವುದು. ಆದರೆ ಕಾರಣ ಹೆಚ್ಚು ಕಡಿಮೆಯಾಗದಂತೆ ನಾವು ನೋಡಿಕೊಳ್ಳಬೇಕು ಅಷ್ಟೆ. ಈ ವಿವೇಚನೆಯ ಮೇಲೆಯೇ ಮಾನವ ಜ್ಞಾನವೆಲ್ಲ ನಿಂತಿರುವುದು.</p>
<p>ಪ್ರತ್ಯಕ್ಷಾನುಭವ ಒಂದು ಪ್ರಮಾಣ ಯಾವಾಗ ಆಗುವುದು ಎಂದರೆ, ಕರಣ, ವಿಧಾನ, ಇಂದ್ರಿಯಗ್ರಹಣ ಇವುಗಳೆಲ್ಲ ಪರಿಶುದ್ಧವಾದಾಗ, ರೋಗ ಅಥವಾ ಭಾವೋದ್ವೇಗಗಳು ಇಂದ್ರೀಯ ಗ್ರಹಣವನ್ನು ವಿಕೃತಗೊಳಿಸುತ್ತವೆ. ಆದಕಾರಣ</p>

<!-- 349-8/0342-->
<p>342, ಸ್ವಾಮಿ ವಿವೇಕಾನಂದರ ಕೃತಿಶ್ರೇಣಿ</p>
<p>ಪ್ರತ್ಯಕ್ಷಪ್ರಮಾಣ ಕೂಡ ಒಂದು ರೀತಿಯ ಅನುಮಾನವೇ. ಆದಕಾರಣ ಎಲ್ಲಾ ಮಾನವವಿಧ್ಯೆಯೂ ಅನುಮಾನಾಸ್ಪದ ಮತ್ತು ಸುಳ್ಳಾಗಿ ಇರಬಹುದು. ನಿಜವಾದ ಸಾಕ್ಷಿ ಯಾರು ? ಯಾವನಿಗೆ ಒಂದು ವಸ್ತುವು ಪ್ರತ್ಯಕ್ಷವಾಗಿ ಕಾಣುತ್ತದೊ ಅವನೇ ಅದರ ಸಾಕ್ಷಿ. ಆದಕಾರಣವೇ ವೇದ ಸತ್ಯ. ಏಕೆಂದರೆ ಅದು ಆಪ್ತವಾಕ್ಯಗಳಿಂದ ಕೂಡಿದೆ. ಆದರೆ ಈ ಗ್ರಹಣಶಕ್ತಿ ಎಲ್ಲೋ ಕೆಲವರಿಗೆ ಮಾತ್ರ ಮಾಸಲೆ? ಇಲ್ಲ ! ಇದು ಋಷಿಗಳು ಆರ್ಯರು ಮೃಚ್ಛರು ಇವರೆಲ್ಲರಲ್ಲೂ ಇದೆ. - ಆಪ್ತವಾಕ್ಯ ಕೂಡ ಮತ್ತೊಂದು ಬಗೆಯ ಪ್ರತ್ಯಕ್ಷಪ್ರಮಾಣ ಎಂದು ಆಧುನಿಕ ವಂಶೀಯರು ಭಾವಿಸುವರು. ಉಪಮಾನ ಮತ್ತು ಯುಕ್ತಿ ಅಷ್ಟೇನೂ ಸಾಧುವಾದ ಪ್ರಮಾಣಗಳಲ್ಲ. ಆದಕಾರಣ ನಿಜವಾದ ಪ್ರಮಾಣಗಳು ಎರಡು ಮಾತ್ರ: ಪ್ರತ್ಯಕ್ಷ ಮತ್ತು ಅನುಮಾನ. - ೧೨೫. ಕೆಲವರು ಬಾಹ್ಯ ಆವಿರ್ಭಾವಕ್ಕೆ ಪ್ರಾಧಾನ್ಯಕೊಡುವರು. ಮತ್ತೆ ಕೆಲವರು ಅಂತರಿಕ ಭಾವಕ್ಕೆ ಪ್ರಾಧಾನ್ಯ ಕೊಡುವರು. ಇದರಲ್ಲಿ ಯಾವುದು ಮೊದಲು ? ಮೊಟ್ಟೆಗೆ ಮುಂಚೆ ಹಕ್ಕಿಯೆ ಅಥವಾ ಹಕ್ಕಿಗೆ ಮುಂಚೆ ಮೊಟ್ಟೆಯೆ? ಎಣ್ಣೆ ಪಾತ್ರೆಗೆ ಆಧಾರವೆ, ಪಾತ್ರೆ ಎಣ್ಣೆಗೆ ಆಧಾರವೆ? ಈ ಸಮಸ್ಯೆಗೆ ಪರಿಹಾರವೇ ಇಲ್ಲ. ಇದನ್ನು ಬಿಟ್ಟುಬಿಡಿ. ಮಾಯೆಯಿಂದ ಪಾರಾಗಿ,</p>
<p>ಪ್ರಪಂಚವೇ ಮಾಯವಾಗಿ ಹೋದರೆ ಅದರಿಂದ ನನಗೇನಂತೆ? ನಿಮಗೆ ತಿಳಿದಂತೆ ನನ್ನ ತಮ್ಮ ದೃಷ್ಟಿಯಿಂದ ಇದು ಬಹಳ ಉತ್ತಮ. ಆದರೆ ಯಾವುದು ನನಗೆ ವಿರೋಧವಾಗಿರುವುದೋ ಅದೆಲ್ಲ ಕೊನೆಗೆ ನನ್ನ ಹತ್ತಿರವೇ ಇರಬೇಕು. ನಾನು ಜಗನ್ಮಾತೆಯ ಯೋಧನಲ್ಲವೆ? - ೧೨೬. ಹೌದು, ನನ್ನ ಜೀವನವೇ ಒಬ್ಬ ಮಹಾವ್ಯಕ್ತಿಯ ಸ್ಫೂರ್ತಿಯಿಂದ ರೂಪಗೊಂಡಿದೆ. ಆದರೇನಂತೆ? ಪ್ರಪಂಚಕ್ಕೆ ಸ್ಫೂರ್ತಿಯೆಲ್ಲ ಯಾವುದೋ ಒಂದು ವ್ಯಕ್ತಿಯಿಂದ ಮಾತ್ರ ಬರಲಿಲ್ಲ.</p>
<p>ಶ್ರೀರಾಮಕೃಷ್ಣ ಪರಮಹಂಸರು ಸ್ಫೂರ್ತಿಯನ್ನು ಪಡೆದವರೆಂದು ನಾನು ನಂಬುವೆನು. ಆದರೆ ನನ್ನಲ್ಲಿಯೂ ಅದೇ ಸ್ಫೂರ್ತಿ ಇದೆ, ನಿಮ್ಮಲ್ಲಿಯೂ ಅದೇ ಸ್ಫೂರ್ತಿಯಿದೆ. ಅದರಂತೆಯೇ ನಿಮ್ಮ ಶಿಷ್ಯರು, ಅನಂತರ ಅವರ ಶಿಷ್ಯರು ಕೂಡ. ಹೀಗೆಯೇ ಕೊನೆಯತನಕ ಹೋಗುವುದು.</p>
<p>ರಹಸ್ಯ ವಿವರಣೆಗಳ ಕಾಲ ಆಗಿಹೋಯಿತೆಂಬುದನ್ನು ನೀವು ಗಮನಿಸುವುದಿಲ್ಲವೆ? ಒಳ್ಳೆಯದಕ್ಕೂ ಕೆಟ್ಟದ್ದಕ್ಕೂ ಆ ಕಾಲ ಹೋಯಿತು. ಪುನಃ ಬರುವಂತಿಲ್ಲ. ಭವಿಷ್ಯದಲ್ಲಿ ಸತ್ಯ ಎಲ್ಲರಿಗೂ ಕಾಣುವಂತೆ ಇರಬೇಕು.</p>
<p>೧೨೭. ಉಪನಿಷತ್ತಿನ ಆದರ್ಶಕ್ಕೆ ತಕ್ಕಂತೆ ಇಡೀ ಪ್ರಪಂಚವನ್ನು ಮೇಲೆತ್ತ ಬಹುದು ಎಂದು ಬುದ್ಧ ಬಹಳ ದೊಡ್ಡ ತಪ್ಪನ್ನು ಮಾಡಿದ. ಕೊನೆಗೆ ಸ್ವಾರ್ಥತೆ ಇದನ್ನೆಲ್ಲಾ ಹಾಳುಮಾಡಿತು. ಕೃಷ್ಣ ಬುದ್ಧನಿಗಿಂತ ಬುದ್ದಿವಂತ, ಅವನಲ್ಲಿ ಬಹಳ</p>

<!-- 349-8/0343-->

<p>ಮುಂದಾಲೋಚನೆ ಇತ್ತು. ಆದರೆ ಬುದ್ಧನಿಗೆ ರಾಜಿಯನ್ನು ಕಂಡರೆ ಆಗುತ್ತಿರಲಿಲ್ಲ. ಅವತಾರವ್ಯಕ್ತಿ ಕೂಡ ರಾಜಿಗೆ ಒಪ್ಪದೆ ಯಮಯಾತನೆಗೆ ಗುರಿಯಾಗಿ ಕಾಲವಾಗಿ ಹೋಗಿರುವುದನ್ನು ಇದುವರೆಗೆ ಪ್ರಪಂಚದಲ್ಲಿ ನೋಡಿರುವೆವು. ಬುದ್ಧನು ಒಂದು ಕ್ಷಣ ರಾಜಿಮಾಡಿಕೊಂಡಿದ್ದರೆ ಅವನ ಜೀವಿತಕಾಲದಲ್ಲೇ ಏಷ್ಯಾಖಂಡವೇ ಅವನನ್ನು ದೇವರೆಂದು ಆರಾಧಿಸುತ್ತಿತ್ತು. ಬುದ್ಧತ್ವ ಎನ್ನುವುದು ಒಂದು ಸ್ಥಿತಿಯೇ ಹೊರತು ಅದೊಂದು ವ್ಯಕ್ತಿಯಲ್ಲ ಎಂದು ಅವನು ಹೇಳುತ್ತಿದ್ದನು. ಪ್ರಪಂಚದಲ್ಲೆಲ್ಲಾ ಪ್ರಾಜ್ಞನಾದವನು ಅವನೊಬ್ಬನೇ ಎಂಬುದು ನಿಜ.</p>
<p>೧೨೮. ಪಾಶ್ಚಾತ್ಯ ದೇಶದಲ್ಲಿದ್ದಾಗ ವಿವೇಕಾನಂದರಿಗೆ ಅಲ್ಲಿಯ ಜನರು, ಬುದ್ಧನನ್ನು ಶಿಲುಬೆಗೆ ಏರಿಸಿದ್ದರೆ ಇನ್ನೂ ಅವನ ಜೀವನಕ್ಕೆ ಕಳೆ ಬರುತ್ತಿತ್ತು, ಜನರಿಗೆ ಅವನು ಇನ್ನೂ ಹೆಚ್ಚು ಆಕರ್ಷಣೀಯನಾಗುತ್ತಿದ್ದ ಎಂದರು. ಇದು ರೋಮನ್ನರ ಕ್ರೌರ್ಯ ಎಂದು ಭಂಗಿಸಿ ಅವರು ಹೀಗೆ ಹೇಳಿದರು: ಅತಿ ಹೀನವಾದ ಮೃಗೀಯ ಸ್ವಭಾವ ಕಾರ್ಯ-ರಭಸಕ್ಕೆ ಬೆರಗಾಗುವುದು. ಆದಕಾರಣವೆ ಪ್ರಪಂಚ ಯಾವಾಗಲೂ ಸಾಹಸ ಪ್ರಧಾನವಾಗಿರುವ ಕಾವ್ಯವನ್ನೇ ಮೆಚ್ಚುವುದು. ಅದೃಷ್ಟವಶಾತ್ ಭರತಖಂಡ<span class="en"> headlong down the steep abyss” </span>ಎಂದು ಬರೆದ ಮಿಲ್ಟನ್ನಿನಂತೆ ಇರುವ ಕವಿಯನ್ನು ಸೃಷ್ಟಿಸಲಿಲ್ಲ. ಆದರೆ ಬ್ರೌನಿಂಗನ ಕೆಲವು ಪಂಕ್ತಿಗಳನ್ನು ಇವುಗಳಿಗೆ ಬದಲಾಗಿ ಹಾಕಬಹುದು. ರೋಮನ್ನರಿಗೆ ರುಚಿಸಿದ್ದು ಕ್ರಿಸ್ತನ ಜೀವನದಲ್ಲಿರುವ ಸಾಹಸದ ಘಟನೆಗಳು, ಕೈಸ್ತಧರ್ಮ ರೋಮನ್ ಚಕ್ರಾಧಿಪತ್ಯದ ಮೇಲೆ ತನ್ನ ಪ್ರಭಾವವನ್ನು ಬೀರಿದ್ದಕ್ಕೆ ಕಾರಣ ಅವನನ್ನು ಶಿಲುಬೆಗೆ ಏರಿಸಿದ ಘಟನೆ. ಹೌದು, ಹೌದು, ನೀವು ಪಾಶ್ಚಾತ್ಯರು ಘಟನೆಗಳ ರಭಸವನ್ನು ಮೆಚ್ಚುತ್ತೀರಿ. ನಿತ್ಯಜೀವನದ ಸಾಮಾನ್ಯ ಘಟನೆಗಳ ಮಹಿಮೆಯನ್ನು ನೀವು ಇನ್ನೂ ಅರಿಯಲಾರಿರಿ. ಕಾಲವಾದ ತನ್ನ ಮಗುವನ್ನು ಬುದ್ಧನ ಸಮಾಪಕ್ಕೆ ಹೊತ್ತು ತಂದ ಆ ಸಣ್ಣ ತಾಯಿಯ ಘಟನೆಗಿಂತ ಯಾವುದು ಹೆಚ್ಚು ರಸವತ್ತಾಗಿರಬಲ್ಲದು? ಇಲ್ಲವೇ ಬುದ್ಧನ ಜೀವನದಲ್ಲಿ ಬರುವ ಮೇಕೆಗಳ ಘಟನೆಯನ್ನು ತೆಗೆದುಕೊಳ್ಳಿ. ಮಹಾತ್ಯಾಗ ಭರತಖಂಡಕ್ಕೆ ಹೊಸದೇನೂ ಅಲ್ಲ. ಆದರೆ ನಿರ್ವಾಣಾನಂತರ ಆ ಕಾವ್ಯಮಯವಾದ ಜೀವನವನ್ನು ನೋಡಿ !</p>
<p>ಅಂದು ಮಳೆ ಬರುತ್ತಿದ್ದ ರಾತ್ರಿ, ಬುದ್ದ ಒಂದು ಗುಡಿಸಲಿಗೆ ಬಂದು ಗೋಡೆಗೆ ಒರಗಿ ನಿಂತುಕೊಳ್ಳುವನು. ಮಳೆ ಜೋರಾಗಿ ಬೀಳುತ್ತಿದೆ, ಗಾಳಿ ಬಲವಾಗಿ ಬೀಸುತ್ತಿದೆ. ಒಳಗೆ ಇರುವ ದನಗಾಹಿಗೆ ಒಂದು ಕಿಟಕಿಯ ಮೂಲಕ ಬುದ್ಧ ಗೋಚರಿಸುವನು. “ಓಹೋ, ಕಾವಿ ಬಟ್ಟೆಯೆ! ಅಲ್ಲೇ ಇರು. ಅದು ಸಾಕು ನಿನಗೆ'' ಎಂದು ಹೇಳಿ ಹೀಗೆ ಹಾಡುವನು:</p>
<p>“ನನ್ನ ದನಗಳೆಲ್ಲಾ ಮನೆಗೆ ಬಂದಾಯಿತು. ಒಲೆ ಚೆನ್ನಾಗಿ ಉರಿಯುತ್ತಿದೆ. ನನ್ನ ಹೆಂಡತಿ ಸುರಕ್ಷಿತಳಾಗಿರುವಳು. ಮಕ್ಕಳೆಲ್ಲಾ ಚೆನ್ನಾಗಿ ಮಲಗಿವೆ. ಓ ಮೇಘಮಾಲೆ, ಬೇಕಾದರೆ ನೀನು ಮಳೆಗರಿ' ಎನ್ನುವನು.</p>

<!-- 349-8/0344-->
<p>ಬುದ್ಧ ಹೊರಗಿನಿಂದ ಹೀಗೆ ಹೇಳುವನು: “ನನ್ನ ಮನಸ್ಸು ನಿಗ್ರಹಿಸಲ್ಪಟ್ಟಿದೆ, ಇಂದ್ರಿಯಗಳನ್ನು ಜಯಿಸಿ ಆಗಿದೆ. ಹೃದಯ ದೃಢವಾಗಿದೆ. ಓ ಮೇಘಮಾಲೆ, ಇಚ್ಛೆ ಬಂದರೆ ಮಳೆಗರಿ ಈ ರಾತ್ರಿ.”</p>
<p>ದನಗಾಹಿ: 'ಪೈರನ್ನು ಕೊಯ್ದು ಆಗಿದೆ. ಎಲ್ಲಾ ಕಣಜದಲ್ಲಿ ಬಂದು ಬಿದ್ದಿದೆ. ಹೊಳೆ ತುಂಬಿ ಹರಿಯುತ್ತಿದೆ. ರಸ್ತೆ ಬಲವಾಗಿದೆ. ಓ ಮೇಘಮಾಲೆ, ಇಚ್ಛೆ ಬಂದರೆ ಮಳೆಗರಿ ಈ ರಾತ್ರಿ' ಹೀಗೆ ಮುಂದೆ ಸಾಗುತ್ತಿರುವುದು, ಕೊನೆಗೆ ದನಗಾಹಿ ಪಶ್ಚಾತ್ತಾಪವನ್ನೂ ವಿಸ್ಮಯವನ್ನೂ ಹೊಂದಿ ಬುದ್ಧನ ಶಿಷ್ಯನಾಗುವನು.</p>
<p>ಅಥವಾ ಆ ಕ್ಷೌರಿಕನ ಕಥೆಗಿಂತ ಮತ್ತಾವುದು ಸುಂದರವಾಗಿರುವುದು? 'ಭಗವಾನ್ ಬುದ್ದ ನನ್ನ ಮನೆಯ ಮುಂದೆ, ಅಂದರೆ ಕ್ಷೌರಿಕನ ಮನೆಯ ಮುಂದೆ ಹೋದನು. ನಾನು ಹಿಂದಿನಿಂದ ಓಡಿದೆ, ಅವನು ನನ್ನನ್ನು ನೋಡಿ ಕ್ಷೌರಿಕನಾದ ನನಗಾಗಿ ಕಾದನು, ಸ್ವಾಮಿ ನಾನು ನಿಮ್ಮೊಡನೆ ಮಾತಾಡಿ ಎಂದೆ, ಆತ ಆಗಲಿ ಎಂದ, ಕ್ಷೌರಿಕನಿಗೆ ಆಗಲಿ ಎಂದ.''</p>
<p>'ನಿರ್ವಾಣ ನನ್ನಂತಹನಿಗೆ ಸಾಧ್ಯವೆ?'' ಎಂದೆ. ಅವನು, “ಹೌದು, ನಿನ್ನಂತಹ ಕ್ಷೌರಿಕನಿಗೂ ಸಾಧ್ಯ'' ಎಂದನು. “ನಾನು ನಿಮ್ಮನ್ನು ಅನುಸರಿಸಲೆ?'' ಎಂದೆ.</p>
<p>“ಓ ಅಗತ್ಯವಾಗಿ, ಕ್ಷೌರಿಕನಾದ ನೀನೂ ಕೂಡ ನನ್ನನ್ನು ಅನುಸರಿಸಬಹುದು? ಎಂದನು.</p>
<p>೧೨೯. ಹಿಂದೂಧರ್ಮಕ್ಕೂ ಬೌದ್ಧ ಧರ್ಮಕ್ಕೂ ಇರುವ ವ್ಯತ್ಯಾಸವೇ ಇದು: ಬೌದ್ದರು ಇದೆಲ್ಲ ಭ್ರಾಂತಿ ಎಂದು ಅರಿಯಿರಿ ಎಂದರು. ಈ ಭ್ರಾಂತಿಯ ಅಂತರಾಳದಲ್ಲಿ ಸತ್ಯವಿದೆ ಎನ್ನುವುದು ಹಿಂದೂಧರ್ಮ. ಆದರೆ ಇದನ್ನು ಸಾಧಿಸುವುದು ಹೇಗೆ ? ಹಿಂದೂಧರ್ಮ ಒಂದು ಕಠಿಣವಾದ ನಿಯಮಾವಳಿಯನ್ನು ಸೂಚಿಸಿಲ್ಲ. ಬುದ್ಧನ ನಿಯಮಗಳನ್ನು ಸಂನ್ಯಾಸಿಗಳು ಮಾತ್ರ ಪಾಲಿಸಬಹುದು. ಎಲ್ಲಾ ಹಾದಿಗಳೂ ಸತ್ಯಕ್ಕೆ ಒಯ್ಯುವ ಹಾದಿಗಳೆ, ಒಬ್ಬ ಹುಟ್ಟು ಸಂನ್ಯಾಸಿಗೆ ಗೃಹಿಣಿಯೊಬ್ಬಳಿಂದ ಆಜ್ಞಾಪಿತನಾಗಿ ಕಟುಕನೊಬ್ಬನು ಶ್ರೇಷ್ಠ ತತ್ತ್ವವನ್ನು ವಿವರಿಸುವನು. ಆದಕಾರಣ ಬೌದ್ಧಧರ್ಮ ಸಂನ್ಯಾಸಿಗಳ ಧರ್ಮವಾಗುವುದು. ಆದರೆ ಹಿಂದೂಧರ್ಮ ಯತಿ-ಜೀವನವನ್ನು ಪೂಜ್ಯದೃಷ್ಟಿಯಿಂದ ನೋಡಿದರೂ ಸಾಧಾರಣ ಜನರಿಗೆ ಕರ್ತವ್ಯಪರಾಯಣತೆಯನ್ನು ಬೋಧಿಸುವುದು. ಇದರ ಮೂಲಕ ಅವರೂ ದೇವರನ್ನು ಸೇರುವರು ಎನ್ನುವುದು..</p>
<p>- ೧೩೦. ಸೀಯರಿಗೆ ಸಂನ್ಯಾಸದ ಆದರ್ಶದ ವಿಷಯವಾಗಿ ಹೀಗೆ ಹೇಳಿದರು: “ನಿಮ್ಮ ಭಾವನೆಗಳನ್ನು ವಿಶದಪಡಿಸಿ ನಿಯಮಗಳನ್ನು ಮಾಡಿ. ಸಾಧ್ಯವಿದ್ದರೆ ವಿಶ್ವಧರ್ಮದ ಭಾವನೆಯನ್ನು ಸ್ವಲ್ಪ ಕೊಡಿ. ಆದರೆ ಇದನ್ನು ಜ್ಞಾಪಕದಲ್ಲಿಡಿ, ಪ್ರಪಂಚದಲ್ಲೆಲ್ಲಾ ಯಾವ ಕಾಲದಲ್ಲೂ ಇಂತಹ ಆದರ್ಶವನ್ನು ಪಾಲಿಸುವುದಕ್ಕೆ ಆರು</p>

<!-- 349-8/0345-->

<p>ಜನಕ್ಕಿಂತ ಜಾಸ್ತಿ ಸಿಕ್ಕಲಾರರು, ಪಂಗಡಗಳಿಗೆ ಮತ್ತು ಪಂಗಡಗಳನ್ನು ಮಾರಿ ಹೋಗುವುದಕ್ಕೆ ಅವಕಾಶವಿರಬೇಕು. ನಿಮಗೆ ಬೇಕಾದುದನ್ನೆಲ್ಲಾ ನೀವೇ ತಯಾರು ಮಾಡಿಕೊಳ್ಳಬೇಕಾಗಿದೆ. ನಿಯಮಗಳನ್ನು ಮಾಡಿ. ಆದರೆ ಅವನ್ನು ಜೋಡಿಸುವಾಗ, ಯಾವಾಗ ಒಬ್ಬ ಅದನ್ನು ಮಾರಿಹೋಗಲು ಸಾಧ್ಯವಾಗುವುದೋ ಆಗ ಸುಲಭವಾಗಿ ಮಾರಿಹೋಗುವಂತೆ ಅಣಿಮಾಡಿ, ಪೂರ್ಣ ಸ್ವಾತಂತ್ರ್ಯ ಮತ್ತು ಪೂರ್ಣ ವಿಧೇಯತೆ ಇವೆರಡರ ಸಾಮರಸ್ಯವೇ ನಮ್ಮ ವೈಶಿಷ್ಟ್ಯ. ಇದು ಮಠಗಳಲ್ಲಿ ಕೂಡ ಸಾಧ್ಯ.'</p>
<p>೧೩೧. ಎರಡು ಭಿನ್ನ ಭಿನ್ನ ಜನಾಂಗಗಳು ಒಟ್ಟಿಗೆ ಕಲೆತಾಗ ಪ್ರತ್ಯೇಕವಾದ ಬಲವಾದ ಮೂರನೆಯದೊಂದು ಅಸ್ತಿತ್ವಕ್ಕೆ ಬರುವುದು. ಇದು ಇನ್ನೊಂದರೊಡನೆ ತಾನು ಬೆರೆಯದಿರುವಂತೆ ನೋಡಿಕೊಳ್ಳುವುದು. ವರ್ಣಗಳು ಪ್ರಾರಂಭವಾಗುವುದು ಇಲ್ಲೆ. ಮಿಶ್ರಣದಿಂದ ಶ್ರೇಷ್ಠವಾದುದೊಂದು ಜಾತಿ ಹುಟ್ಟುವುದು. ಒಂದು ಸಲ ಹಾಗೆ ಹುಟ್ಟಿದ ಮೇಲೆ ಆ ವೈಶಿಷ್ಟ್ಯವನ್ನು ರಕ್ಷಿಸಲು ಪ್ರಯತ್ನಿಸುತ್ತೇವೆ.</p>
<p>೧೩೨. ಭರತಖಂಡದಲ್ಲಿ ಬಾಲಿಕೆಯರ ವಿದ್ಯಾಭ್ಯಾಸದ ವಿಷಯದಲ್ಲಿ ಅವರು ಹೀಗೆ ಹೇಳಿದರು: ದೇವರನ್ನು ಪೂಜಿಸುವಾಗ ನೀವು ವಿಗ್ರಹಗಳನ್ನು ಅನಿವಾರ್ಯವಾಗಿ ಉಪಯೋಗಿಸಲೇಬೇಕಾಗಿದೆ. ಆದರೆ ನೀವು ಇದನ್ನು ಬೇಕಾದರೆ ಬದಲಿಸಬಹುದು: ಕಾಳಿಕಾದೇವಿ ಯಾವಾಗಲೂ ಒಂದೇ ರೀತಿ ಇರಬೇಕಾಗಿಲ್ಲ. ಬೇರೆ ಬೇರೆ ವಿಧಗಳಲ್ಲಿ ಜಗನ್ಮಾತೆಯನ್ನು ಕಲ್ಪಿಸಿಕೊಳ್ಳಲು ಬಾಲಿಕೆಯರಿಗೆ ಪ್ರೋತ್ಸಾಹಿಸಿ, ಸರಸ್ವತಿಯ ನೂರಾರು ಆಕಾರಗಳನ್ನು ಕಲ್ಪಿಸಿಕೊಳ್ಳಲಿ. ತಮ್ಮ ಭಾವನೆಗಳನ್ನು ತಾವೇ ಚಿತ್ರಿಸಲಿ, ಮಣ್ಣಿನಲ್ಲಿ ಮಾಡಲಿ, ಅದಕ್ಕೆ ಬಣ್ಣ ಕೊಡಲಿ.</p>
<p>ದೇವಸ್ಥಾನದಲ್ಲಿ ಪೀಠದ ಕೆಳಗೆ ಮೆಟ್ಟಲಿನ ಮೇಲೆ ಒಂದು ನೀರಿನಿಂದ ತುಂಬಿದ ಪಾತ್ರೆ ಇರಬೇಕು. ದೀಪಸ್ತಂಭದಲ್ಲಿ ದೀಪ ಯಾವಾಗಲೂ ಉರಿಯುತ್ತಿರಬೇಕು. ಇದರ ಜೊತೆಗೆ ಸದಾ ಪೂಜೆ ಆಗುತ್ತಿದ್ದರೆ ಹಿಂದೂ ಭಾವನೆಗೆ ಇದಕ್ಕಿಂತ ಪವಿತ್ರವಾದುದೇ ಇಲ್ಲ.</p>
<p>ಆದರೆ ಆ ಸಮಯದಲ್ಲಿ ಯಾವಾಗಲೂ ವೈದಿಕ ಆಚಾರಗಳೇ ಇರಬೇಕು. ಒಂದು ವೈದಿಕ ಪೀಠವಿರಬೇಕು. ಪೂಜೆಯ ಸಮಯದಲ್ಲಿ ಅಲ್ಲಿ ಬೆಂಕಿಯನ್ನು ಹಚ್ಚಬೇಕು. ಮಂಗಳಾರತಿಯ ಸಮಯದಲ್ಲಿ ಮಕ್ಕಳೆಲ್ಲ ಒಟ್ಟಿಗೆ ನೆರೆಯಬೇಕು. ಇಡೀ ಭರತಖಂಡದ ಜನರೆಲ್ಲ ಇದನ್ನು ಗೌರವಿಸಬೇಕು. - ನಿಮ್ಮ ಸುತ್ತಮುತ್ತಲಿರುವ ಪ್ರಾಣಿಗಳನ್ನೆಲ್ಲಾ ಒಟ್ಟಿಗೆ ಸೇರಿಸಿ. ಮೊದಲು ಗೋವನ್ನು ತನ್ನಿ. ಇದು ಒಳ್ಳೆಯದು. ನಾಯಿ, ಬೆಕ್ಕು, ಹಕ್ಕಿ ಮುಂತಾದುವೂ ಇರಲಿ. ಮಕ್ಕಳು ಅವುಗಳಿಗೆ ಆಹಾರವನ್ನು ಕೊಡಲಿ, ಅವುಗಳನ್ನು ನೋಡಿಕೊಳ್ಳಲಿ.</p>
<p>ಅನಂತರ ಜ್ಞಾನಯಜ್ಞವಿದೆ. ಇದೇ ಎಲ್ಲಕ್ಕಿಂತಲೂ ಸುಂದರವಾದುದು. ಭರತಖಂಡದಲ್ಲಿ ಪ್ರತಿಯೊಂದು ಪುಸ್ತಕವೂ ಪವಿತ್ರ ಎಂಬುದು ನಿಮಗೆ ಗೊತ್ತೆ?</p>

<!-- 349-8/0346-->
<p>ವೇದ ಮಾತ್ರವಲ್ಲ, ಇಂಗ್ಲಿಷರ ಮತ್ತು ಮಹಮ್ಮದೀಯರ ಗ್ರಂಥಗಳೂ ಕೂಡ ಪವಿತ್ರ. ಎಲ್ಲವೂ ಪವಿತ್ರ.</p>
<p>ಪುರಾತನ ಕಲೆಗಳನ್ನು ಬಳಕೆಗೆ ತರಬೇಕು. ನಿಮ್ಮ ಹುಡುಗಿಯರಿಗೆ ಹಣ್ಣಿನಿಂದ ರಸಾಯನ ಮೊರಬ್ಬ ಮುಂತಾದುವನ್ನು ಮಾಡುವುದನ್ನು ಕಲಿಸಿ. ರುಚಿ ರುಚಿಯಾಗಿ ಅಡುಗೆ ಮಾಡುವುದು, ಹೊಲಿಯುವುದು ಮೊದಲಾದುವುಗಳನ್ನು ಕಲಿಸಿ, ಚಿತ್ರ ಬರೆಯುವುದು, ಫೋಟೋ ತೆಗೆಯುವುದು, ಕಸೂತಿ ನಕಾಸೆ ಮುಂತಾದುವನ್ನು ಕಲಿಸಿ. ಸಮಯ ಇದ್ದರೆ ತಮ್ಮ ಜೀವನೋಪಾಯಕ್ಕೆ ಸಂಪಾದಿಸಿಕೊಳ್ಳುವಂತಹ ಯಾವುದಾದರೂ ಕೆಲಸವನ್ನು ಅರಿತುಕೊಳ್ಳಲಿ. - ಎಂದಿಗೂ ಮಾನವಕೋಟಿಯನ್ನು ಮರೆಯಬೇಡಿ. ಭರತಖಂಡದಲ್ಲಿ ಮಾನವನನ್ನು ದೇವರೆಂದು ಪೂಜಿಸುವ ಅಭ್ಯಾಸ ಇದೆ. ಆದರೆ ಎಂದಿಗೂ ಇದಕ್ಕೆ ಹೆಚ್ಚು ಗಮನ ಕೊಟ್ಟಿಲ್ಲ. ನಿಮ್ಮ ವಿದ್ಯಾರ್ಥಿಗಳು ಇದನ್ನು ಅಭ್ಯಾಸ ಮಾಡಲಿ. ಈ ಕಾರ್ಯದಲ್ಲಿ ರಸವನ್ನು ತುಂಬಿಸಿ ಇದನ್ನು ಒಂದು ಕಲೆಯನ್ನಾಗಿ ಮಾಡಿ, ಸ್ನಾನವಾದ ಮೇಲೆ ಊಟ ಮಾಡುವುದಕ್ಕೆ ಮುಂಚೆ, ಭಿಕ್ಷುಕರ ಪಾದವನ್ನು ಪೂಜಿಸುವುದು ನಮ್ಮ ಭಾವಕ್ಕೆ ಮತ್ತು ಕ್ರಿಯೆಗೆ ಬಹಳ ಸಹಕಾರಿಯಾಗುವುದು. ಕೆಲವು ದಿನ ಮಕ್ಕಳನ್ನು ನಿಮ್ಮ ವಿದ್ಯಾರ್ಥಿಗಳನ್ನು ಪೂಜಿಸಿ, ಎಳೆಮಕ್ಕಳನ್ನು ತಂದು ಅವಕ್ಕೆ ಸ್ನಾನ ಮಾಡಿಸಿ ಹಾಲು ಕೊಡಬಹುದು. ಮಾತಾಜಿ ನನಗೆ ಏನು ಹೇಳಿದರು ಗೊತ್ತೆ ? ''ಸ್ವಾಮಿಾಜಿ, ನನಗೆ ಯಾವ ಸಹಾಯವೂ ಇಲ್ಲ. ಆದರೆ ನಾನು ಪೂಜಿಸುವ ಈ ಪುಣ್ಯಾತ್ಮರು ನನ್ನನ್ನು ಮುಕ್ತಿಗೆ ಒಯ್ಯುವರು.'' ಅವರು 'ಕುಮಾರಿಗಳಲ್ಲಿ ಉಮೆಯನ್ನು ಪೂಜಿಸುತ್ತಿರುವೆ' ಎಂದು ಭಾವಿಸುವರು. ಶಾಲೆಯನ್ನು ಪ್ರಾರಂಭಿಸುವುದಕ್ಕೆ ಇದೊಂದು ಅದ್ಭುತವಾದ ಭಾವನೆ.</p>
<p>೧೩೩. ಪ್ರೇಮ ಯಾವಾಗಲೂ ಆನಂದದ ಒಂದು ಆವಿರ್ಭಾವ, ಅಲ್ಲಿ ಸ್ವಲ್ಪ ನೋವು ಕಂಡರೆ ಅದು ಸ್ವಾರ್ಥದಿಂದ, ದೇಹದ ಮೇಲಿನ ವ್ಯಾಮೋಹದಿಂದ ಬಂದುದು.</p>
<p>೧೩೪, ಪಾಶ್ಚಾತ್ಯರಲ್ಲಿ ಒಬ್ಬರು ಇನ್ನೊಬ್ಬರನ್ನು ಮದುವೆಯಾಗುವ ಪದ್ಧತಿ ಎಲ್ಲಾ ಕಾನೂನುಗಳನ್ನು ಮಾರಿಹೋಗಿದೆ. ಆದರೆ ಭರತಖಂಡದಲ್ಲಿ ಸಮಾಜವೇ ಗಂಡ ಹೆಂಡತಿಯರಿಗೆ ಒಂದು ಸಂಬಂಧವನ್ನು ಕಲ್ಪಿಸುವುದು - ಇದು ಅನಂತಕಾಲದ ವರೆಗಿನ ಬಂಧನ. ಪ್ರತಿಯೊಂದು ಜನ್ಮದಲ್ಲಿಯೂ, ತಮಗಿಷ್ಟವಿರಲಿ ಬಿಡಲಿ, ಆ ಇಬ್ಬರು ಪರಸ್ಪರ ಮದುವೆಯಾಗಲೇಬೇಕು. ಒಬ್ಬರು ಇನ್ನೊಬ್ಬರ ಪುಣ್ಯಕ್ಕೆ ಭಾಗಿಗಳು, ಈ ಜನ್ಮದಲ್ಲಿ ಒಬ್ಬರು ಬಹಳ ಹಿಂದೆ ಬಿದ್ದರೆ ಮತ್ತೊಬ್ಬರು ಅವರು ಬರುವವರೆಗೆ ಕಾಯಬೇಕು !</p>
<p>೧೩೫, ಪ್ರಜ್ಞೆ ಎನ್ನುವುದು ಅಪ್ರಜ್ಞೆ <span class="en">(sub-conscious) </span>ಮತ್ತು ಅತಿ ಪ್ರಜ್ಞೆ <span class="en">(super-conscious) </span>ಎಂಬ ಮಹಾಸಾಗರದ ಮಧ್ಯೆ ಇರುವ ಒಂದು ತೆಳುವಾದ ತೆರೆಯಂತೆ.</p>

<!-- 349-8/0347-->

<p>- ೧೩೬. ಪಾಶ್ಚಾತ್ಯರು ಪ್ರಜ್ಞೆಯ ವಿಷಯವಾಗಿ ಅಷ್ಟೊಂದು ಮಾತಾಡು ತಿರುವುದನ್ನು ಕೇಳಿದಾಗ ನನಗೆ ಅದನ್ನು ನೆಚ್ಚಲೇ ಆಗಲಿಲ್ಲ. ಪ್ರಜ್ಞೆಯೆಂದರೆ ಏನು? ಅಪ್ರಜೆ ಯ ಆಳದೊಂದಿಗೆ ಮತ್ತು ಅತಿಪ್ರಜೆ ಯ ಎತರದೊಂದಿಗೆ ಅದನು, ಹೊಲಿಸುವುದಕ್ಕೆ ಆಗುವುದಿಲ್ಲ. ಈ ವಿಷಯದಲ್ಲಿ ನಾನು ಎಂದಿಗೂ ತಪ್ಪುವುದಿಲ್ಲ. ಶ್ರೀರಾಮಕೃಷ್ಣ ಪರಮಹಂಸರು ಹತ್ತು ನಿಮಿಷಗಳಲ್ಲಿ ಒಬ್ಬನ ಅಪ್ರಜ್ಞೆಯ ಆಳಕ್ಕೆ ಹೋಗಿ, ಅವನ ಹಿಂದಿನ ಜೀವನವನ್ನೆಲ್ಲಾ ತಿಳಿದು, ಅದರಿಂದ ಅವನಲ್ಲಿರುವ ಶಕ್ತಿ ಏನು ಮತ್ತು ಅವನ ಭವಿಷ್ಯವೇನು ಎಂದು ನಿರ್ಧರಿಸುವುದನ್ನು ನಾನು ನೋಡಿಲ್ಲವೆ?</p>
<p>೧೩೭. ಈ ದರ್ಶನಗಳೆಲ್ಲಾ ಗೌಣ. ಇದು ನಿಜವಾದ ಯೋಗವಲ್ಲ. ನಾವು ಹೇಳುವುದನ್ನು ಪರೋಕ್ಷವಾಗಿ ಸಮರ್ಥಿಸುವುದಕ್ಕೆ ಇವುಗಳಿಂದ ಸ್ವಲ್ಪ ಸಹಾಯ ಆಗಬಹುದು. ಒಂದು ಕ್ಷಣಿಕ ದರ್ಶನ ಕೂಡ ಈ ಸ್ಕೂಲ ಜಗತ್ತಿನ ಹಿಂದೆ ಏನೋ ಒಂದು ಇದೆ ಎಂದು ನಂಬುವುದಕ್ಕೆ ಸಹಕಾರಿಯಾಗುವುದು. ಆದರೂ ಯಾರೂ ಇವುಗಳನ್ನೇ ಕುರಿತು ಆಲೋಚಿಸುತ್ತಿರುವರೋ ಅವರು ಬಹಳ ಅಪಾಯಕ್ಕೆ ತುತ್ತಾಗುವರು.</p>
<p>ಈ ಮನಃಶಕ್ತಿಗಳೆಲ್ಲಾ ಸೀಮಾ ಪ್ರಶ್ನೆಗಳು <span class="en">(frontier questions). </span>ಇವುಗಳ ಮೂಲಕ ಬಂದ ತಿಳುವಳಿಕೆ ನಿಸ್ಸಂಶಯವಾದುದೂ ಅಲ್ಲ, ಸ್ಥಿರವೂ ಅಲ್ಲ. ಇವೆಲ್ಲಾ ಸೀಮಾ ಪ್ರಶ್ನೆಗಳೆಂದು ನಾನು ಹೇಳಲಿಲ್ಲವೆ? ಎಲೆಯ ರೇಖೆ ಯಾವಾಗಲೂ ಬದಲಾಗುತ್ತಿರುತ್ತದೆ..</p>
<p>೧೩೮. ಅದೈತಿಗಳು; ಆತ್ಮ ಬರುವುದೂ ಇಲ್ಲ, ಹೋಗುವುದೂ ಇಲ್ಲ ; ಹಲವು ಪ್ರಪಂಚಗಳೆಲ್ಲ ಪ್ರಾಣದ ಮತ್ತು ಆಕಾಶದ ಕ್ರಿಯೆ ಮತ್ತು ಪ್ರತಿಕ್ರಿಯೆಗಳಿಂದ ಉಂಟಾದ ಹಲವು ವಸ್ತುಗಳು ಎನ್ನುವರು. ಅತಿ ಕೆಳಗಿರುವುದೇ, ಘನೀಭೂತವಾಗಿರುವುದೇ ಸೂರ್ಯಲೋಕ. ಇದು ನಮ್ಮ ಕಣ್ಣಿಗೆ ಕಾಣುವುದು. ಇಲ್ಲಿ ಪ್ರಾಣ ಭೌತಿಕಶಕ್ತಿ ಯಂತೆಯೂ, ಆಕಾಶ ಇಂದ್ರಿಯಗ್ರಾಹ್ಯ ದ್ರವ್ಯದಂತೆಯೂ ಕಾಣುವುದು. ಅನಂತರದ್ದೆ ಚಂದ್ರಲೋಕ, ಇದು ಸೂರ್ಯಲೋಕವನ್ನು ಆವರಿಸಿಕೊಂಡಿದೆ. ಇದು ಚಂದ್ರ ಅಲ್ಲವೇ ಅಲ್ಲ; ಇದು ದೇವತೆಗಳ ಲೋಕ. ಇಲ್ಲಿ ಪ್ರಾಣ ಮನಃಶಕ್ತಿಯಂತೆಯೂ, ಆಕಾಶ ತನ್ಮಾತ್ರದಂತೆಯೂ ಇದೆ. ಇದರ ಆಚೆ ವಿದ್ಯುತ್‌ ಲೋಕವಿದೆ. ಅಂದರೆ ಈ ಸ್ಥಿತಿಯಲ್ಲಿ ಆಕಾಶದಿಂದ ಇದನ್ನು ಬೇರ್ಪಡಿಸಲಾಗುವುದಿಲ್ಲ. ವಿದ್ಯುತ್ ಅನ್ನು ಅದು ಶಕ್ತಿಯೇ ಅಥವಾ ದ್ರವ್ಯವೇ ಎಂದು ಹೇಳುವುದು ಬಹಳ ಕಷ್ಟ. ಅನಂತರವೇ ಬ್ರಹ್ಮಲೋಕ. ಅಲ್ಲಿ ಆಕಾಶವೂ ಇಲ್ಲ ಪ್ರಾಣವೂ ಇಲ್ಲ. ಎರಡೂ ಮನಸ್ಸೆಂಬ ಮೂಲ ಪ್ರಕೃತಿಯಲ್ಲಿ ಐಕ್ಯವಾಗುವುವು. ಇಲ್ಲಿ ಪ್ರಾಣ ಮತ್ತು ಆಕಾಶ ಇಲ್ಲದೆ ಇರುವುದರಿಂದ ಜೀವ ಇಡೀ ಬ್ರಹ್ಮಾಂಡವನ್ನು ಸಮಷ್ಟಿಯಂತೆ ಅಥವಾ ಮನಸ್ಸಿನಂತೆ ಭಾವಿಸುವುದು. ಜೀವ ಇಲ್ಲಿ ಪುರುಷನಂತೆ ಇರುವುದು, ಆದರೂ ಇದು ಅಖಂಡವಲ್ಲ; ಏಕೆಂದರೆ ಇಲ್ಲಿ ಇನ್ನೂ ವೈವಿಧ್ಯ ಇದೆ. ಇಲ್ಲಿಂದ ಜೀವ ತನ್ನ ಗುರಿಯಾದ ಏಕತೆಯನ್ನು ನೋಡುವುದು.</p>

<!-- 349-8/0348-->
<p>ಇವುಗಳೆಲ್ಲ ಕ್ರಮವಾಗಿ ಜೀವಾತ್ಮನ ಮುಂದೆ ಏಳುವ ದೃಶ್ಯಗಳು. ಆದರೆ ಜೀವಾತ್ಮನು ಸ್ವತಃ ಬರುವುದೂ ಇಲ್ಲ ಹೋಗುವುದೂ ಇಲ್ಲ. ಇದರಂತೆಯೇ ಈಗ ಕಾಣುವ ದೃಶ್ಯ ಕೂಡ ಸೃಷ್ಟಿಸಲ್ಪಟ್ಟಿದೆ. ಸೃಷ್ಟಿಪ್ರಳಯಗಳೆರಡೂ ಇದೇ ಕ್ರಮದಲ್ಲಿ ಆಗಬೇಕು. ಸೃಷ್ಟಿ ಎಂದರೆ ಒಳಗಿನಿಂದ ಬರುವುದು, ಪ್ರಳಯವೆಂದರೆ ಒಳಗೆ ಹೋಗುವುದು ಎಂದು ಅರ್ಥ.</p>
<p>ಪ್ರತಿಯೊಬ್ಬನು ತನ್ನ ಜಗತ್ತನ್ನು ಮಾತ್ರ ನೋಡಲು ಸಾಧ್ಯ. ಆ ಜಗತ್ತು ಅವನು ಬದ್ಧನಾಗಿರುವುದರಿಂದ ಸೃಷ್ಟಿಯಾಗಿದೆ. ಅವನು ಮುಕ್ತನಾದ ಮೇಲೆ ಹೊರಟು ಹೋಗುವುದು. ಆದರೆ ಇತರ ಬದ್ಧರಿಗೆ ಅದು ಇದ್ದೇ ಇರುವುದು, ನಾಮರೂಪಗಳೇ ಪ್ರಪಂಚ, ಸಮುದ್ರದಲ್ಲಿ ಇರುವ ಒಂದು ಅಲೆ ಎಲ್ಲಿಯವರೆಗೆ ನಾಮರೂಪಗಳಿಗೆ ಒಳಪಟ್ಟಿರುವುದೋ ಅಲ್ಲಿಯವರೆಗೆ ಮಾತ್ರ ಅದೊಂದು ಅಲೆ ಅಲೆ ಇಳಿದೊಡನೆಯೇ ಅದು ಸಾಗರವಾಗುವುದು. ಆಗ ನಾಮರೂಪಗಳು ಮಾಯವಾಗಿ ಹೋಗುವುವು. ನೀರೇ ನಾಮರೂಪಗಳನ್ನು ರಚಿಸಿದ್ದು. ಆದರೂ ಈ ನಾಮರೂಪಗಳೇ ಅಲೆಯಲ್ಲ. ಅಲೆಯು ನೀರಿನೊಡನೆ ಒಂದಾದ ಕೂಡಲೇ ನಾಮ ರೂಪಗಳು ಮಾಯವಾಗುವುವು. ಆದರೆ ಬೇರೆ ಅಲೆಗಳ ನಾಮರೂಪಗಳು ಹಾಗೆಯೇ ಇರುತ್ತವೆ. ಈ ನಾಮರೂಪಗಳೇ ಮಾಯೆ, ನೀರೇ ಬ್ರಹ್ಮ. ಅಲೆ ಯಾವಾಗಲೂ ನೀರಾಗಿತ್ತು. ಆದರೂ ಅಲೆಯಾದುದರಿಂದ ಅದಕ್ಕೆ ನಾಮ ರೂಪಗಳು ಇದ್ದವು. ಅಲೆ ಇಲ್ಲದೆ ಇದ್ದರೆ ಈ ನಾಮರೂಪಗಳು ಒಂದು ಕ್ಷಣವೂ ಇರಲಾರವು. ಆದರೆ ಅಲೆಯಲ್ಲಿರುವ ನೀರು ಮಾತ್ರ ನಾಮರೂಪಗಳಿಲ್ಲದೇ ಇರಬಲ್ಲದು. ನಾಮರೂಪಗಳು ಒಂದನ್ನು ಒಂದು ಬಿಟ್ಟು ಇಲ್ಲದೇ ಇರುವುದರಿಂದ ಅವು ಸತ್ಯವಾಗಿರಲಾರವು. ಆದರೂ ಅವು ಶೂನ್ಯವಲ್ಲ. ಅವೇ ಮಾಯೆ. - ೧೩೯. ನಾನು ಬುದ್ಧನ ಸೇವಕರ ಸೇವಕ. ಅವನಂತೆ ಯಾರು ಹಿಂದೆ ಇದ್ದರು? ಭಗವಾನ್ ಬುದ್ದ ತನ್ನ ಸ್ವಂತಕ್ಕಾಗಿ ಏನನ್ನೂ ಮಾಡಿದವನಲ್ಲ. ಇಡೀಯ ಪ್ರಪಂಚವನ್ನು ಬಾಚಿ ತಬ್ಬುವಂತಹ ಅನುಕಂಪ, ಎಂತಹ ಕರುಣೆ ಆ ಯತಿರಾಜನಿಗೆ ! ಒಂದು ಕುರಿಮರಿಗಾಗಿ ತನ್ನ ಪ್ರಾಣವನ್ನೇ ಕೊಡಲು ಸಿದ್ಧನಾಗಿದ್ದ. ಒಂದು ಹಸಿದ ಹುಲಿಗಾಗಿ ತನ್ನನ್ನೇ ಅರ್ಪಿಸಿಕೊಳ್ಳುವುದರಲ್ಲಿದ್ದ. ಚಂಡಾಲನ ಆತಿಥ್ಯವನ್ನು ಒಪ್ಪಿಕೊಂಡು ಅವನನ್ನು ಹರಸಿದನು. ನಾನು ಸಣ್ಣ ಹುಡುಗನಾಗಿದ್ದಾಗ ಅವನು ನನ್ನ ಕೋಣೆಯೊಳಗೆ ಬಂದನು. ಅವನಿಗೆ ನಾನು ನಮಸ್ಕರಿಸಿದೆ ! ಏಕೆಂದರೆ ಅವನು ಸ್ವಯಂ ಭಗವಂತನೇ ಎಂಬುದು ನನಗೆ ಗೊತ್ತಿತ್ತು ! - ೧೪೦. ಶ್ರೀಶುಕನು ಆದರ್ಶ ಪರಮಹಂಸ, ಮಾನವರಲ್ಲಿ ಅವನೊಬ್ಬನಿಗೆ ಮಾತ್ರ ಅಖಂಡ ಬ್ರಹ್ಮಾನಂದದ ಕಡಲಿನಲ್ಲಿ ಒಂದು ಬೊಗಸೆ ಸಚ್ಚಿದಾನಂದವನ್ನು ಕುಡಿಯಲು ಸಾಧ್ಯವಾಯಿತು. ಹಲವು ಮಹಾತ್ಮರು ಆ ಸಾಗರದ ಅಲೆಯ ಗರ್ಜನೆಯನ್ನು ಕೇಳಿಯೇ ಕಾಲವಾಗುವರು. ಕೆಲವರು ಅದನ್ನು ನೋಡುವರು, ಅದಕ್ಕೂ ಕಡಮೆ ಜನರು ಅದರ ರುಚಿ ನೋಡಿರುವರು. ಆದರೆ ಶುಕ ಅದನ್ನು ಪಾನಮಾಡಿದ.</p>
<p>೧೪೧. ತ್ಯಾಗವಿಲ್ಲದ ಭಕ್ತಿ ಎಂತಹುದು? ಅದು ವಿನಾಶಕಾರಿ.</p>

<!-- 349-8/0349-->

<p>೧೪೨. ನಾವು ಸುಖವನ್ನೂ ಕೋರುವುದಿಲ್ಲ; ದುಃಖವನ್ನೂ ಕೋರುವುದಿಲ್ಲ. ಅವುಗಳ ಮೂಲಕ ಅವನ್ನು ಮಾರಿರುವುದನ್ನು ಪಡೆಯಲು ಯತ್ನಿಸುತ್ತೇವೆ.</p>
<p>೧೪೩. ಶಂಕರಾಚಾದ್ಯರಿಗೆ ವೇದೋಚ್ಚಾರಣೆಯ ಧ್ವನಿ ಗೊತ್ತಿತ್ತು. ನನಗೆ ಬಾಲ್ಯದಲ್ಲಿ ಕಂಡಂತೆ ಅವರಿಗೂ ಒಂದು ದೃಶ್ಯ ಕಂಡಿರಬೇಕು, ಅದರಿಂದ ಅವರು ಪೂರ್ವಕಾಲದ ಸಂಗೀತವನ್ನು ಕಲಿತರು ಎಂದು ಅನೇಕ ವೇಳೆ ನಾನು ಯೋಚಿಸುತ್ತೇನೆ. ಏನಾದರೂ ಆಗಲಿ, ಅವರ ಇಡೀ ಜೀವನದಲ್ಲಿಯೇ ವೇದ-ಉಪನಿಷತ್ತುಗಳ ಸೌಂದರ್ಯ ಓತಪ್ರೋತವಾಗಿದೆ.</p>
<p>- ೧೪೪, ಒಂದು ದೃಷ್ಟಿಯಲ್ಲಿ ತಾಯಿಯ ಪ್ರೇಮ ಮೇಲಾದರೂ, ಜನರು ಸ್ತ್ರೀ-ಪುರುಷರ ಪ್ರೇಮವನ್ನು ಭಗವಂತನ ಪ್ರೇಮಕ್ಕೆ ಆದರ್ಶವಾಗಿ ತೆಗೆದುಕೊಳ್ಳುವರು. ಮತ್ತಾವ ಸಂಬಂಧದಲ್ಲಿಯೂ ಇಷ್ಟು ಅದ್ಭುತವಾದ ಉದ್ವೇಗಪರವಶತೆ ಇರುವುದಿಲ್ಲ. ಪ್ರೀತಿಸುವವನು ತಾನು ಕಲ್ಪಿಸಿಕೊಂಡಂತೆ ಆಗುತ್ತಾನೆ. ಈ ಪ್ರೇಮ ಪ್ರೀತಿಸುವ ವಸ್ತುವನ್ನು ಮಾರ್ಪಡಿಸುವುದು.</p>
<p>೧೪೫ ಜನಕನಂತೆ ಆಗುವುದು ಅಷ್ಟು ಸುಲಭವೆ? ಸಿಂಹಾಸನದ ಮೇಲೆ ಸ್ವಲ್ಪವೂ ಆಸಕ್ತಿಯಿಲ್ಲದೆ ಕುಳಿತುಕೊಳ್ಳುವುದು ಅಷ್ಟು ಸುಲಭವೆ? ಐಶ್ವರ್ಯ ಕೀರ್ತಿ ಹೆಂಡತಿ ಮಕ್ಕಳು ಯಾವುದನ್ನೂ ಗಣನೆಗೆ ತಾರದೆ ಇರುವುದು ಸಾಧ್ಯವೆ? ಪಾಶ್ಚಾತ್ಯರಲ್ಲಿ ಅನೇಕ ಜನರು ತಾವು ಜನಕನಂತೆ ಇರುವೆವು ಎಂದು ಹೇಳುವರು. ಆದರೆ ಅವನಂತಹ ಮಹಾಪುರುಷರು ಇಂಡಿಯಾದೇಶದಲ್ಲಿ ಇಲ್ಲ'' ಎಂದಷ್ಟೇ ಹೇಳಬೇಕಾಯಿತು.</p>
<p>೧೪೬. ಮುಂದೆ ಬರುವ ಭಾವಗಳನ್ನು ನೀವು ಮನನ ಮಾಡುವುದಕ್ಕೆ ಮತ್ತು ನಿಮ್ಮ ಮಕ್ಕಳಿಗೆ ಕಲಿಸುವುದಕ್ಕೆ ಎಂದಿಗೂ ಮರೆಯಬೇಡಿ: ಒಂದು ಮಿಂಚು ಹುಳುವಿಗೂ, ಚಂಡಕಾಂತಿಯ ಸೂರ್ಯನಿಗೂ ಯಾವ ವ್ಯತ್ಯಾಸವಿದೆಯೋ, ಒಂದು ಅನಂತಸಾಗರಕ್ಕೂ ಒಂದು ಸಣ್ಣ ಕೊಳಕ್ಕೂ ಯಾವ ವ್ಯತ್ಯಾಸವಿದೆಯೊ, ಒಂದು ಸಾಸಿವೆಕಾಳಿಗೂ ಮೇರು ಪರ್ವತಕ್ಕೂ ಯಾವ ವ್ಯತ್ಯಾಸವಿದೆಯೋ ಅದೇ ವ್ಯತ್ಯಾಸ ಸಂನ್ಯಾಸಿಗೂ ಗೃಹಸ್ಥನಿಗೂ ಇರುವುದು.</p>
<p>ಪ್ರಪಂಚದಲ್ಲಿ ಎಲ್ಲವೂ ಭಯದಿಂದ ತುಂಬಿದೆ. ವೈರಾಗ್ಯದಲ್ಲಿ ಮಾತ್ರ ಭಯವಿಲ್ಲ.</p>
<p>ಕಪಟ ಸಂನ್ಯಾಸಿಗಳು ಮತ್ತು ಪತಿತರಾದವರೂ ಕೂಡ ಧನ್ಯರು. ಏಕೆಂದರೆ ಅವರೂ ಆ ಪರಮ ಆದರ್ಶಕ್ಕೆ ಸಾಕ್ಷಿಯಾಗಿರುವರು. ಪರೋಕ್ಷವಾಗಿ ಇತರರ ಧೈಯಸಾಧನೆಗೆ ಅವರು ಸಹಾಯ ಮಾಡುವರು.</p>
<p>ನಾವು ಎಂದಿಗೂ ನಮ್ಮ ಆದರ್ಶವನ್ನು ಮರೆಯದಿರೋಣ ! ೧೪೭. ಹರಿಯುತ್ತಿರುವ ನದಿ ಪರಿಶುದ್ಧ, ಸಂಚರಿಸುತ್ತಿರುವ ಸಾಧು ಪರಿಶುದ್ದ... ೧೪೮, ಹೊನ್ನನ್ನು ಆಶಿಸುವ ಸಂನ್ಯಾಸಿ ಆತ್ಮಹತ್ಯೆ ಮಾಡಿಕೊಂಡಂತೆ.</p>

<!-- 349-8/0350-->
<p>೧೪೯. ಮಹಮ್ಮದ್ ಅಥವಾ ಬುದ್ದನು ಒಳ್ಳೆಯವನಾಗಿದ್ದರೆ ಅದರಿಂದ ನನಗೆ ಆದ ಪ್ರಯೋಜನವೇನು? ಅದು ನನ್ನ ಪಾಪಪುಣ್ಯಗಳನ್ನು ಬದಲಾಯಿಸಬಲ್ಲದೆ? ನಾವು ನಮಗಾಗಿ ಒಳ್ಳೆಯವರಾಗೋಣ. ನಾವು ನಮ್ಮ ಜವಾಬ್ದಾರಿಯ ಮೇಲೆ ಒಳ್ಳೆಯವರಾಗೋಣ. - ೧೫೦. ಈ ದೇಶದಲ್ಲಿರುವ ನೀವು ನಿಮ್ಮ ವ್ಯಕ್ತಿತ್ವವನ್ನು ಕಳೆದುಕೊಳ್ಳುವುದಕ್ಕೆ ತುಂಬಾ ಅಂಜುತ್ತಿರುವಿರಿ. ಅಷ್ಟೇಕೆ ಅಂಜುವಿರಿ? ನೀವು ಇನ್ನೂ ಒಂದು ವ್ಯಕ್ತಿ ಆಗಿಲ್ಲ. ನೀವು ನಿಮ್ಮ ಸ್ವಭಾವವನ್ನೆಲ್ಲ ಅರಿತಾಗ ನೀವು ನಿಮ್ಮ ನಿಜವಾದ ವ್ಯಕ್ತಿತ್ವವನ್ನು ಪಡೆಯುತ್ತೀರಿ. ಅದಕ್ಕೆ ಮುಂಚೆ ಅಲ್ಲ. ನಾನು ಈ ದೇಶದಲ್ಲಿ ಮತ್ತೊಂದನ್ನು ಪದೇ ಪದೇ ಕೇಳುತ್ತಿರುವೆನು. ಅದೇ ನಾವು ಪ್ರಕೃತಿಯೊಡನೆ ಸೌಹಾರ್ದದಿಂದ ಬಾಳುವುದು ಎಂಬುದು. ಈ ಪ್ರಪಂಚದಲ್ಲಿ ಆದ ಪ್ರಗತಿಯೆಲ್ಲ ಪ್ರಕೃತಿಯನ್ನು ಗೆದ್ದುದರಿಂದ ಆಗಿದೆ ಎಂಬುದು ನಿಮಗೆ ಗೊತ್ತಿಲ್ಲವೆ? ನಾವು ಏನಾದರೂ ಸ್ವಲ್ಪ ಮುಂದುವರಿಯಬೇಕಾದರೆ ಹೆಜ್ಜೆ ಹೆಜ್ಜೆಗೆ ಪ್ರಕೃತಿಯನ್ನು ವಿರೋಧಿಸಬೇಕಾಗಿದೆ. - ೧೫೧. ಇಂಡಿಯಾದೇಶದಲ್ಲಿ ಜನಸಾಮಾನ್ಯರಿಗೆ ಅದೈತವನ್ನು ಬೋಧನೆ ಮಾಡಬೇಡಿ ಎಂದು ನನಗೆ ಹೇಳುತ್ತಾರೆ. ಆದರೆ ಒಂದು ಮಗುವಿಗೆ ಕೂಡ ಅದನ್ನು ಅರ್ಥವಾಗುವಂತೆ ನಾನು ಹೇಳಬಲ್ಲೆ ಎಂದು ಹೇಳುತ್ತೇನೆ. ಉನ್ನತ ಆಧ್ಯಾತ್ಮಿಕ ಸತ್ಯಗಳನ್ನು ಎಲ್ಲರೂ ಗ್ರಹಿಸಬಹುದು.</p>
<p>೧೫೨. ನೀವು ಎಷ್ಟು ಕಡಮೆ ಓದಿದರೆ ಅಷ್ಟು ಒಳ್ಳೆಯದು, ಗೀತೆ ಮತ್ತು ವೇದಾಂತಕ್ಕೆ ಸಂಬಂಧಿಸಿದ ಕೆಲವು ಸದ್ ಗ್ರಂಥಗಳನ್ನು ಓದಿ. ನಿಮಗೆ ಬೇಕಾಗಿರುವುದು ಇಷ್ಟೇ. ಆಧುನಿಕ ವಿದ್ಯಾಭ್ಯಾಸವೆಲ್ಲ ಕುಲಗೆಟ್ಟು ಹೋಗಿದೆ. ಆಲೋಚಿಸುವುದಕ್ಕೆ ಮುಂಚೆ ಹಲವಾರು ವಿಷಯಗಳನ್ನು ಸಂಗ್ರಹಿಸುತ್ತಾರೆ. ಮನಸ್ಸಿನ ನಿಗ್ರಹವನ್ನು ಮೊದಲು ಬೋಧಿಸಬೇಕು. ನಾನೇನಾದರೂ ವಿದ್ಯಾಭ್ಯಾಸವನ್ನು ಪುನಃ ಪ್ರಾರಂಭಮಾಡಬೇಕಾಗಿ ಬಂದರೆ, ಅದರಲ್ಲಿ ನನಗೆ ಏನಾದರೂ ಸ್ವಲ್ಪ ಸ್ವಾತಂತ್ರ್ಯವಿದ್ದರೆ, ನಾನು ಮೊದಲು ಮನಸ್ಸನ್ನು ನಿಗ್ರಹಿಸುವುದನ್ನು ಕಲಿತು ಅನಂತರ ನನಗೆ ಬೇಕಾದರೆ ವಿಷಯವನ್ನು ಸಂಗ್ರಹಿಸುವೆನು. ಜನರಿಗೆ ವಿಷಯಗಳನ್ನು ಕಲಿತುಕೊಳ್ಳುವುದಕ್ಕೆ ಬಹಳಕಾಲ ಹಿಡಿಯುವುದು. ಏಕೆಂದರೆ ತಮ್ಮ ಇಚ್ಛಾ ಪ್ರಕಾರ ಅವರು ತಮ್ಮ ಮನಸ್ಸನ್ನು ನಿಗ್ರಹಿಸಲಾರರು.</p>
<p>೧೫೩. ಒಂದು ಕೆಟ್ಟ ಕಾಲ ಬಂದರೆ ಅದರಿಂದ ಏನು ? ಗಡಿಯಾರದ ಪೆಂಡುಲಂ ಒಂದು ಕಡೆಯಿಂದ ಮತ್ತೊಂದು ಕಡೆಗೆ ಬರಲೇಬೇಕು. ಆದರೆ ಅದೂ ಏನೂ ಒಳ್ಳೆಯದಲ್ಲ. ಅದನ್ನು ನಿಲ್ಲುವಂತೆ ಮಾಡುವುದೇ ಬೇಕಾಗಿರುವುದು.</p>

<!-- 349-8/0351-->
<p>ಬೌದ್ದ ಭಾರತ * (೧೯೦೦ರ ಫೆಬ್ರವರಿ ೨ರಂದು ಸಂಜೆ ಷೇಕ್ಸ್ಪಿಯರ್ ಕ್ಲಬ್, ಪ್ಯಾಸೆಡೋನಾ,</p>
<p>ಕ್ಯಾಲಿಫೋರ್ನಿಯಾದಲ್ಲಿ ಕೊಟ್ಟ ಉವನ್ಯಾಸ.) ಈ ಸಂಜೆ ನಮ್ಮ ಮುಂದಿರುವ ವಿಷಯ ಬೌದ್ಧ ಭಾರತ. ಪ್ರಾಯಶಃ ನಿಮ್ಮಲ್ಲಿ ಹೆಚ್ಚುಕಡಿಮೆ ಎಲ್ಲರೂ, ಎಡ್ಡಿನ್ ಆಲ್ಫಾಲ್ಸ್ರ ಪದ್ಯರೂಪದಲ್ಲಿರುವ ಬುದ್ಧನ ಜೀವನವನ್ನು ಓದಿರಬಹುದು. ನಿಮ್ಮಲ್ಲಿ ಇನ್ನೂ ಕೆಲವರು ಈ ವಿಷಯದ ಅಧ್ಯಯನವನ್ನು ಹೆಚ್ಚು ವಿದ್ವತ್ಪೂರ್ಣವಾದ ಆಸಕ್ತಿಯಿಂದ ಮಾಡಿರಬಹುದು. ಕಾರಣ ಇಂಗ್ಲಿಷ್, ಫ್ರೆಂಚ್ ಹಾಗೂ ಜರ್ಮನ್ ಭಾಷೆಗಳಲ್ಲಿ ಬೌದ್ಧ ಸಾಹಿತ್ಯ ಸಾಕಷ್ಟು ವಿಪುಲವಾಗಿದೆ. ಮೊಟ್ಟಮೊದಲ ಬಾರಿಗೆ ಐತಿಹಾಸಿಕವಾಗಿ ಸಿಡಿದೆದ್ದ ಜಾಗತಿಕ ಧರ್ಮವಾದ, ಬೌದ್ಧ ಧರ್ಮವು ನಮ್ಮ ಅತ್ಯಂತ ಆಸಕ್ತಿ ಮತ್ತು ಅಧ್ಯಯನಕ್ಕೆ ಕಾರಣವಾಗಿರುವ ಮಹತ್ವದ ವಿಷಯವಾಗಿದೆ. ಬೌದ್ಧ ಧರ್ಮ ಉದಯವಾಗುವ ಮುಂಚೆ ಭಾರತದಲ್ಲಿ ಮತ್ತು ಇನ್ನೂ ಕೆಲವೆಡೆ ಶ್ರೇಷ್ಠವಾದ ಧರ್ಮಗಳೇನೋ ಇದ್ದವು - ಆದರೆ ಅವೆಲ್ಲಾ ತಮ್ಮ ತಮ್ಮ ಜನಾಂಗಕ್ಕೆ ಸೀಮಿತವಾಗಿದ್ದವು. ಪುರಾತನ ಹಿಂದೂಗಳಲ್ಲಿ ಅಥವಾ ಪುರಾತನ ಯಹೂದಿಗಳಲ್ಲಿ ಅಥವಾ ಪುರಾತನ ಪಾರ್ಸಿಗಳಲ್ಲಿ ಪ್ರತಿಯೊಬ್ಬರಲ್ಲೂ ಬಹಳ ಶ್ರೇಷ್ಠವಾದ ಧರ್ಮಗಳೇ ಇದ್ದುವು. ಆದರೆ ಈ ಧರ್ಮಗಳೆಲ್ಲ ಹೆಚ್ಚು ಕಡಿಮೆ ಜಾತೀಯ ಧರ್ಮಗಳಷ್ಟೇ. ಬೌದ್ಧಮತದ ಅಭ್ಯುತ್ಥಾನದೊಂದಿಗೆ ಜಗತ್ತನ್ನೇ ಗೆಲ್ಲಲು ಹೊರಟಿರುವ ಧರ್ಮದ ಒಂದು ವಿಚಿತ್ರವಾದ ಅಭಿಯಾನದ ಸೂತ್ರಪಾತವಾಯಿತು. ಬೌದ್ಧಮತ ಬೋಧಿಸಿದ ಸಿದ್ದಾಂತಗಳನ್ನೂ, ಸತ್ಯಗಳನ್ನೂ ಹಾಗೂ ಅದು ಸಾರಬೇಕಾಗಿದ್ದ ಸಂದೇಶವನ್ನೂ ನಾವು ಬದಿಗಿಟ್ಟರೂ, ಈ ಧರ್ಮದಿಂದ ಜಗತ್ತಿನಲ್ಲಾದ ಒಂದು ಪ್ರಚಂಡ ವಿಪ್ಲವದೊಂದಿಗೆ ನಾವು ಮುಖಾಮುಖಿಯಾಗಿ ನಿಲ್ಲುತ್ತೇವೆ. ಆ ಧರ್ಮ ಉದಿಸಿದ ಕೆಲವೇ ಶತಮಾನಗಳಲ್ಲಿ ಬರಿಗಾಲಿನ, ಬೋಳು ತಲೆಯ ಬೌದ್ದಶ್ರಮಣರು ಆ ಕಾಲದ ಸಭ್ಯ ನಾಗರಿಕ ಜಗತ್ತಿನಲ್ಲಿ ಎಲ್ಲೆಲ್ಲೂ ಹರಡಿಕೊಂಡಿದ್ದರು. ಅಷ್ಟೇ ಅಲ್ಲದೆ ಅವರು ಮತ್ತೂ ಮುಂದುವರಿದು ಲ್ಯಾಪ್‌ಲ್ಯಾಂಡಿನ ಒಂದು ಪ್ರಾಂತದಿಂದ ಫಿಲಿಫೈನ್ಸ್ ದ್ವೀಪ ಪುಂಜದ ಮತ್ತೊಂದು ಪ್ರಾಂತದವರೆಗೂ ನುಗ್ಗಿದ್ದರು. ಬುದ್ಧದೇವನು ಜನಿಸಿದ ಕೆಲವೇ ಶತಮಾನಗಳಲ್ಲಿ ಅವರು ವ್ಯಾಪಕವಾಗಿ ಹರಡಿಕೊಂಡಿದ್ದರು. ಒಂದು ಕಾಲದಲ್ಲಿ ಭರತವರ್ಷದಲ್ಲೇ ಆ ದೇಶದ ಮೂರನೇ ಎರಡು ಭಾಗದಷ್ಟು ಜನತೆ ಆ ಧರ್ಮದ ಪ್ರವಾಹದಲ್ಲಿ ಕೊಚ್ಚಿಹೋಗಿತ್ತು.</p>
<p>* ಆದರೂ ಸಮಗ್ರ ಭಾರತವರ್ಷ ಎಂದೂ ಸಂಪೂರ್ಣವಾಗಿ ಬೌದ್ಧ ಮತಾವಲಂಬಿಯಾಗಿರಲಿಲ್ಲ. ಅದು ಆ ಧರ್ಮದಿಂದ ಪ್ರಥಕ್ಕಾಗಿಯೇ ನಿಂತಿತ್ತು. ಭಾರತದ ಪುರಾತನ ಧರ್ಮವಾಹಿನಿ ನಿರಂತರವಾಗಿ ಹರಿಯುತ್ತಲೇ ಇತ್ತು. ಪುರಾತನ ಯಹೂದಿಗಳಿಂದ ಕೈಸ್ತಮತಕ್ಕೊದಗಿದ ಗತಿಯೇ ಭಾರತದಲ್ಲಿ ಬೌದ್ಧ ಮತಕ್ಕೂ</p>
<p>*<span class="en"> C.W, Vol. III, P. 511</span></p>

<!-- 349-8/0352-->
<p>ಒದಗಿತು. ಅಧಿಕಾಂಶ ಯಹೂದಿಗಳು ಕ್ರೈಸ್ತಮತದಿಂದ ಆಚೆಯೇ ಉಳಿದರು. ಆದರೆ ಈ ಹೋಲಿಕೆಯು ಇಲ್ಲಿಯೇ ನಿಲ್ಲುತ್ತದೆ. ಕ್ರೈಸ್ತಮತ ಎಲ್ಲ ಯಹೂದಿ ಜನಾಂಗವನ್ನು ತನ್ನ ತೆಕ್ಕೆಯೊಳಗೆ ಹಾಕಿಕೊಳ್ಳಲಾಗದಿದ್ದರೂ, ಆ ಮತ ಸಮಗ್ರ ದೇಶವನ್ನೇ ಕಬಳಿಸುತ್ತಿತ್ತು. ಎಲ್ಲೆಲ್ಲಿ ಪ್ರಾಚೀನ ಧರ್ಮ - ಅಂದರೆ ಯಹೂದಿಗಳ ಧರ್ಮ ಅಸ್ತಿತ್ವದಲ್ಲಿತ್ತೋ ಅವುಗಳೆಲ್ಲ ಅತ್ಯಲ್ಪ ಕಾಲದಲ್ಲೇ ಕೈಸ್ತ ಮತೀಯರಿಂದ ಮುತ್ತಿಗೆ ಹಾಕಲ್ಪಟ್ಟು, ಆ ಪ್ರಾಚೀನ ಮತಾವಲಂಬಿಗಳು ಹರಿದು ಹಂಚಿಹೋದರು. ಹೀಗಾಗಿ ಯಹೂದಿಗಳ ಧರ್ಮ ಪ್ರಪಂಚದಲ್ಲಿ ಬೇರೆ ಬೇರೆ ಕಡೆ ವಿಕ್ಷಿಪ್ತ ಭಾವದಲ್ಲಿ ಇದೆ. ಆದರೆ ಭರತವರ್ಷದಲ್ಲಿ ಹುಟ್ಟಿದ ಈ ಬೃಹತ್ ಶಿಶುವಾಗಿ ಬೌದ್ಧಮತವನ್ನು ಕಟ್ಟಕಡೆಯಲ್ಲಿ ಅದರ ಜನ್ಮದಾತೆಯೇ ಅದನ್ನು ಆಪೋಶಿಸಿದ್ದರಿಂದ ಅಲ್ಲಿ ಆ ಮತ ಹೇಳ ಹೆಸರಿಲ್ಲದಂತಾಯಿತು. ಇಂದು ಇಡೀ ಭಾರತವರ್ಷದಲ್ಲಿ ಬುದ್ಧನ ಮತದ ಹೆಸರೇ ಲುಪ್ತವಾಗಿದೆಯೆಂದರೂ ಸರಿಯೇ. ಬೌದ್ಧಮತದ ಪ್ರಾಮುಖ್ಯತೆ ಹೊರದೇಶಗಳಲ್ಲಿ ಕಂಡುಬರುತ್ತದೆಯೇ ಹೊರತು ಭಾರತದಲ್ಲಿ ಅಷ್ಟಿಲ್ಲ. ಭಾರತದಲ್ಲಿನ ಶೇ. ೯೯ ಭಾಗದ ಜನರಿಗಿಂತ “ನೀವೇ” ಹೆಚ್ಚಾಗಿ ಬೌದ್ಧಮತದ ಬಗ್ಗೆ ತಿಳಿದಿರುವಿರಿ. ಭಾರತದ ಜನತೆ ಹೆಚ್ಚೆಂದರೆ ಆತನ ಹೆಸರನ್ನು ಮಾತ್ರ ಬಲ್ಲರು - 'ಹೋ! ಆತನೊಬ್ಬ ಮಹಾಪ್ರವಾದಿ, ಭಗವಂತನ ಅಪರಾವತಾರವೇ ಆತ' - ಎಂದೆನ್ನುವುದರೊಂದಿಗೆ ಮುಗಿಯಿತು. ಶ್ರೀಲಂಕೆ ಇಂದಿಗೂ ಬುದ್ಧನ ತಾಣವಾಗಿಯೇ ಉಳಿದಿದೆ. ಹಿಮಾಲಯ ಶ್ರೇಣಿಗಳಾಚೆ ಕೆಲವು ಪ್ರದೇಶಗಳಲ್ಲಿ ಬೌದ್ಧಮತಾವಲಂಬಿಗಳು ಇನ್ನೂ ಇರುವರು ಅಷ್ಟೇ. ಅದರಿಂದಾಚೆಗೆ ಭಾರತದಲ್ಲಿ ಯಾರೂ ಇಲ್ಲ. ಆದರೆ ಬೌದ್ಧಮತ ಏಷ್ಯಾದ ಮಿಕ್ಕೆಲ್ಲ ಭಾಗಗಳಲ್ಲಿ ಹರಡಿದೆ.. - ಆದರೂ ಬೌದ್ಧ ಧರ್ಮದ ಅನುಯಾಯಿಗಳಷ್ಟು ಬಹುಸಂಖ್ಯಾತರು ಮತ್ತಾವ ಧರ್ಮದ ಅನುಯಾಯಿಗಳಲ್ಲಿಯೂ ಇಲ್ಲ. ಈ ಧರ್ಮ ಪರೋಕ್ಷವಾಗಿ ಇತರೆ ಎಲ್ಲ ಧರ್ಮಗಳ ಬೋಧನೆಗಳನ್ನು ಸಾಕಷ್ಟು ಸಂಸ್ಕಾರಗೊಳಿಸಿದೆ. ಬಹಳಷ್ಟು ಬೌದ್ದ ಮತ ಏಷ್ಯಾ ಮೈನರ್‌ ವಲಯವನ್ನೂ ಪ್ರವೇಶಿಸಿತ್ತು. ಒಂದು ಅವಧಿಯಲ್ಲಿ ಬೌದ್ಧ ಮತ ವತು ನ೦ತರ ಬಂದ ಕೆಸವತದ ಪಂಗಡಗಳ ನಡುವೆ ಅಸಿತ ಮತ್ತು ಪ್ರಾಬಲ್ಯಕ್ಕಾಗಿ ನಿರಂತರವಾದ ತಿಕ್ಕಾಟವಿತ್ತು. ನಾಷ್ಟಕರು <span class="en">(Gnosties) </span>ಹಾಗೂ ಕೆಸ ಮತದ ಆದಿಯಲ್ಲಿದ್ದ ಹೆಚ್ಚು ಕಡಿಮೆ ಇತರೆ ಎಲ್ಲ ಪಂಗಡಗಳೂ, ಸಂಪ್ರದಾಯಗಳೂ ಬೌದ್ಧ ಮತದ ಸಂಸ್ಕಾರವನ್ನೇ ಹೊಂದಿದ್ದುವು. ಇವೆಲ್ಲವೂ ಆ ಅದ್ಭುತ ನಗರಿಯಾದ ಅಲೆಕ್ಸಾಂಡ್ರಿಯಾದಲ್ಲಿ ಬೆಸುಗೆಗೊಂಡು ರೋಮನರ ಅಧಿಪತ್ಯದಡಿ ಈಗಿನ ಕೈಸ್ತಮತದ ಉದ್ಭವವಾಯಿತು. ಬೌದ್ಧ ಮತದ ಸಾಮಾಜಿಕ ಹಾಗೂ ರಾಜಕೀಯ ಮಜಲುಗಳು ಅದರ ಸಿದ್ದಾಂತ ಮತ್ತು ಮತಾಚರಣೆಗಳಿಗಿಂತಲೂ ಹೆಚ್ಚು ಆಸಕ್ತಿಕರ ವಾಗಿವೆ. ಮೊಟ್ಟ ಮೊದಲಬಾರಿಗೆ ಸಿಡಿದೆದ್ದ ಧರ್ಮದ ಪ್ರಚಂಡ ವಿಶ್ವವಿಜೇತ ಶಕ್ತಿಯ ಅಭಿವ್ಯಕ್ತಿಯಾಗಿಯೂ ಬೌದ್ಧಮತ ಬಹಳ ಆಕರ್ಷಣೀಯವಾಗಿದೆ.</p>

<!-- 349-8/0353-->

<p>ಈ ದಿನದ ಉಪನ್ಯಾಸದಲ್ಲಿ ನಾನು ಚರ್ಚಿಸಬೇಕೆಂದಿರುವ ವಿಷಯ ಭರತವರ್ಷ ಯಾವರೀತಿ ಬೌದ್ಧಮತದಿಂದ ಪ್ರಭಾವಗೊಂಡಿದೆ ಎಂಬುದು. ಬೌದ್ಧಮತ ಮತ್ತು ಅದರ ಅಭ್ಯುತ್ಥಾನವನ್ನು ಸ್ವಲ್ಪಮಟ್ಟಿಗೆ ಅರ್ಥಮಾಡಿಕೊಳ್ಳಲು, ನಾವು ಈ ಮಹಾನ್ ಧರ್ಮಗುರು ಜನ್ಮತಳೆದಾಗ ಭಾರತದ ಸ್ಥಿತಿ ಹೇಗಿತ್ತು ಎಂಬುದರ ಬಗ್ಗೆ ಕಿಂಚಿತ್ತಾದರೂ ತಿಳಿದಿರಬೇಕು..</p>
<p>ಆಗಿನ ಕಾಲದ ಭರತವರ್ಷದಲ್ಲಿ ಬಹು ವಿಸ್ತ್ರತವಾದ ವಿಶಾಲವಾದ ಧರ್ಮವೊಂದು ಆಗಲೇ ಸುಪ್ರತಿಷ್ಠಿತವಾಗಿತ್ತು. ಆ ಧರ್ಮದ ಸುವ್ಯವಸ್ಥಿತವಾದ ಶಾಸ್ತ್ರಗ್ರಂಥಗಳೇ ವೇದಗಳು. ಬೈಬಲ್ಲಿನ ಹಳೆಯ ಒಡಂಬಡಿಕೆಯಂತೆ ವೇದಸಮೂಹ ವೆಂಬುದು ಒಂದು ಜ್ಞಾನರಾಶಿಯಾಗಿ ಅಸ್ತಿತ್ವದಲ್ಲಿತ್ತೇ ವಿನಃ ಗ್ರಂಥದಂತಿರಲಿಲ್ಲ. ಬೈಬಲ್ ಸಹ ಬೇರೆ ಬೇರೆ ಕಾಲದಲ್ಲಿನ ವಿಭಿನ್ನ ವ್ಯಕ್ತಿಗಳು ರಚಿಸಿದ ಒಂದು ಶಾಸ್ತ್ರ ಸಮೂಹವೇ ಆಗಿದೆ. ಅದೊಂದು ಸಂಗ್ರಹ, ವೇದಗಳೆಂಬುದು ಅತಿ ವಿಶಾಲವಾದ ಜಾ ನಭಂಡಾರ ಮತ್ತು ಅದರ ಎಲ್ಲ ಗ್ರಂಥಗಳೂ ದೊರಕಿದೆಯೇ ಎಂಬುದು ನಾನಂತೂ ಅರಿಯೆ. ಯಾರೂ ಈ ಗ್ರಂಥಗಳೆಲ್ಲವನ್ನೂ ಕಂಡಿದ್ದಿಲ್ಲ. ಅಷ್ಟೇಕೆ, ಭಾರತದಲ್ಲಿಯೂ ಸಹ ಯಾರೊಬ್ಬರೂ ಆ ವೈದಿಕ ಗ್ರಂಥಗಳೆಲ್ಲವನ್ನೂ ನೋಡಿಲ್ಲ. ಅವುಗಳೆಲ್ಲ ಏನಾದರೂ ಲಭ್ಯವಿದ್ದಿದ್ದರೆ ಈ ಕೋಣೆಯೂ ಸಹ ಅವುಗಳನ್ನೆಲ್ಲ ಇಡಲು ಸಾಲುತ್ತಿರ ಲಿಲ್ಲ. ಅದೊಂದು ಭಗವಂತನಿಂದಲೇ ನಿಃಶ್ವಾಸಿಸಲ್ಪಟ್ಟು ತಲತಲಾಂತರದಿಂದ ಹಸ್ತಾಂತರಿತವಾದ ವಿಪುಲವಾದ ವಿರಾಟ್ ಸಾಹಿತ್ಯ ರಾಶಿ. ಹಾಗಾಗಿಯೇ ಭರತವರ್ಷದಲ್ಲಿ ಗ್ರಂಥಗಳ ಬಗೆಗಿನ ಪೂಜ್ಯಭಾವನೆ ವಿಪರೀತವಾಗಿ ಸಂಪ್ರದಾಯಬದ್ಧ ವಾಗಿತ್ತು. ಗ್ರಂಥಗಳನ್ನೇ ಪೂಜಿಸುವ ನಿಮ್ಮ ಸಂಪ್ರದಾಯಗಳನ್ನು ಕುರಿತು ನೀವು ಗೋಳಾಡುತ್ತೀರಿ. ಆದರೆ ಹಿಂದೂಗಳಿಗೆ ತಮ್ಮ ಪವಿತ್ರ ಗ್ರಂಥಗಳ ಬಗ್ಗೆ ಎಷ್ಟು ಪೂಜ್ಯಭಾವನೆಯಿದೆ ಎಂಬುದು ನಿಮಗೆ ಗೊತ್ತಾದರೆ ನಿಮಗಾಗ ಹೇಗೆನ್ನಿಸುತ್ತದೋ ನನಗೆ ಗೊತ್ತಿಲ್ಲ. ಹಿಂದೂಗಳು, ತಮ್ಮ ಪವಿತ್ರ ವೇದಗಳು ಪ್ರತ್ಯಕ್ಷವಾಗಿ ಭಗವಂತನ ಶ್ರೀಮುಖದಿಂದಲೇ ನಿಃಸೃತವಾದ ಜ್ಞಾನವೆಂದೂ, ಈ ವೇದಗಳ ಮೂಲಕವೇ ದೇವರು ಈ ಸಮಸ್ತ ಚರಾಚರ ವಿಶ್ವವನ್ನು ಸೃಷ್ಟಿಸಿರುವನೆಂದೂ, ವೇದಗಳಲ್ಲಿ ಸೂಚಿತ ವಾಗಿರುವುದರಿಂದಲೇ ಈ ಸಮಸ್ತ ವಿಶ್ವವೂ ಅಸ್ತಿತ್ವದಲ್ಲಿರುವುದೆಂದೂ ಶ್ರದ್ದೆಯಿಂದ ನಂಬುತ್ತಾರೆ. ಆ ವೇದದಲ್ಲೇ ಜಗತ್ತಿನ ಎಲ್ಲವೂ ವಿಕೃತವಾಗಿದೆ, ಅದರ ಹೊರಗೆ ಏನೂ ಇಲ್ಲ. 'ಹಸು' ಎಂಬ ಶಬ್ದ ವೇದದಲ್ಲಿರುವುದರಿಂದಲೇ ಹೊರಗೆ ಹಸುವು ಅಸ್ತಿತ್ವದಲ್ಲಿದೆ. ಮನುಷ್ಯನ ಅಸ್ತಿತ್ವ ಈ ಪಾರ್ಥಿವ ಜಗತ್ತಿನಲ್ಲಿರುವುದಕ್ಕೆ ಕಾರಣ ಆ ಶಬ್ದ ವೇದದಲ್ಲಿರುವುದು. ಇಲ್ಲಿಯೇ ನೀವು ಸೃಷ್ಟಿಯ ಆದಿಯಲ್ಲಿದ್ದುದು ಶಬ್ದವೊಂದೇ ಮತ್ತು ಆ ಶಬ್ದವೇ ಈಶ್ವರ ಅಥವಾ ದೇವರು' ಎಂದು ಕ್ರಿಶ್ಚಿಯನ್ನರು ಮುಂದೆ ಆವಿಷ್ಕರಿಸಿ, ವ್ಯಕ್ತಪಡಿಸಿದ ಸಿದ್ದಾಂತದ ಆದಿಯನ್ನು ನೋಡುತ್ತೀರಿ. ಇದು ಭಾರತದ ಅತ್ಯಂತ ಪ್ರಾಚೀನ ಸಿದ್ದಾಂತ. ಈ ಸಿದ್ದಾಂತದ ಮೇಲೆಯೇ ಶಾಸ್ತ್ರಗಳ ಇಡೀ ಭಾವನೆ ನಿಂತಿರುವುದು. ಪ್ರತಿಯೊಂದು ಶಬ್ದವೂ ಭಗವಂತನ ಶಕ್ತಿ ಎಂಬುದನ್ನು ನೆನಪಿನಲ್ಲಿಡಿ. ಶಬ್ದವೇನಿದ್ದರೂ ಈ ಸ್ಕೂಲ ಭೌತಿಕ</p>

<!-- 349-8/0354-->
<p>ಜಗತ್ತಿನಲ್ಲಿ ಆ ಶಕ್ತಿಯ ಬಾಹ್ಯ ಅಭಿವ್ಯಕ್ತಿಯಷ್ಟೇ. ಆದ್ದರಿಂದ ಎಲ್ಲ ಅಭಿವ್ಯಕ್ತಿಯೂ ಸ್ಕೂಲ ಭೌತಿಕಸ್ತರಕ್ಕೆ ಸಂಬಂಧಿಸಿದುದು ಮತ್ತು ಆ ಶಬ್ದವೇ ವೇದ. ಹಾಗೂ ಸಂಸ್ಕೃತವೇ ದೇವಭಾಷೆ. ಒಮ್ಮೆ ದೇವರ ಬಾಯಿಂದ ಭಾಷೆಯೊಂದು ನಿಃಸೃತವಾಯಿತು. ಆ ಭಾಷೆ ಸಂಸ್ಕೃತ ಭಾಷೆ ಅಥವಾ ದೇವಭಾಷೆ. ಆದ್ದರಿಂದಲೇ ಭಾರತೀಯರ ದೃಷ್ಟಿಯಲ್ಲಿ ಸಂಸ್ಕೃತ ಬಿಟ್ಟು ಅನ್ಯ ಭಾಷೆಯೆಲ್ಲ ಪಶುಗಳ ಅರಚಾಟವಷ್ಟೇ. ಅದನ್ನು ಸೂಚಿಸಲು ಸಂಸ್ಕೃತವನ್ನು ಮಾತನಾಡಿದ ಪ್ರತಿಯೊಂದು ದೇಶದ ಜನರನ್ನೂ 'ಮೈಕ್ಷ'ರೆಂದು ಕರೆಯುವರು. ಹೇಗೆ ಗ್ರೀಕರ ಪರಿಭಾಷೆಯಲ್ಲಿ ಬರ್ಬರ ಶಬ್ದವಿದೆಯೋ ಸಂಸ್ಕೃತದಲ್ಲಿ ಅದೇರೀತಿ 'ಮೈಕ್ಷ' ಶಬ್ದವು ಬಳಸಲ್ಪಡುತ್ತದೆ. ಬರ್ಬರರಿಗೆ ವಾಕ್‌ಸಾಮರ್ಥ್ಯ ಇಲ್ಲ. ಅವರು ಅರಚುತ್ತಾರೆ ಅಷ್ಟೆ; ಸಂಸ್ಕೃತವೊಂದೇ ದೇವಭಾಷೆ.</p>
<p>ಇನ್ನು ವೇದಗಳು ಯಾರಿಂದಲೂ ರಚಿಸಲ್ಪಟ್ಟಿದ್ದಲ್ಲ. ಅವು ಭಗವಂತನೊಟ್ಟಿಗೇ ಅವಚ್ಛಿನ್ನವಾಗಿ ಸಹಭಾವಿಯಾಗಿದ್ದುವು. ದೇವರು ಅನಂತ; ಹಾಗೆ ಜ್ಞಾನವೂ ಅನಂತ ಮತ್ತು ಈ ಅನಂತ ಜ್ಞಾನದ ಮೂಲಕವೇ ಜಗತ್ತಿನ ಸೃಷ್ಟಿಯಾಗಿದೆ. ಅವರಿಗಿರುವ ನೈತಿಕ ಪರಿಜ್ಞಾನವೆಲ್ಲ - ಅಂದರೆ ಒಳ್ಳೆಯದು ಕೆಟ್ಟದ್ದು - ಎಂಬ ವಿಚಾರವೆಲ್ಲ ನಿಂತಿರುವುದು ವೇದಗಳ ಅನುಶಾಸನದ ಮೇಲೆಯೇ. ಪ್ರತಿಯೊಂದೂ ವೇದಗ್ರಂಥಗಳ ವ್ಯಾಪ್ತಿಯೊಳಗೇ ಇದೆ. ಅದರಾಚೆಗೆ ಯಾವುದೂ ಹೊಗಲಾರದು, ಕಾರಣ ಭಗವದ್‌ಜ್ಞಾನದಾಚೆ ನೀವೇನನ್ನೂ ಪಡೆಯಲಾರಿರಿ. ಇದೇ ಭಾರತೀಯರ, ಪೂರ್ವಾಚಾರ ಪರಾಯಣತೆ ಅಥವಾ ಸಂಪ್ರದಾಯಬದ್ದತೆ.</p>
<p>ವೇದಗಳ ಉತ್ತರ ಭಾಗದಲ್ಲಿ ನೀವು ಉಚ್ಚತಮ ಆಧ್ಯಾತ್ಮಿಕತೆಯನ್ನು ಕಾಣುತ್ತೀರಿ. ವೇದಗಳ ಮೊದಲ ಭಾಗಗಳಲ್ಲಿ ಬಹಳಷ್ಟು ಸ್ಕೂಲಾಂಶ ಇದೆ. ವೇದಗಳಿಂದ ಒಂದು ಭಾಗವನ್ನು ಉದ್ಧರಿಸಿ 'ಇದು ಒಳ್ಳೆಯದಲ್ಲ' ಎಂದು ಹೇಳುತ್ತೀರಿ. ಏಕೆಂದರೆ ಅದರಲ್ಲಿ ದುಷ್ಕೃತ್ಯವು ವಿಧಿಸಲ್ಪಟ್ಟಿದೆ. ಇದೇ ಮಾತು ಹಳೆಯ ಒಡಂಬಡಿಕೆಗೂ ಅನ್ವಯಿಸುತ್ತದೆ.. ಈ ಎಲ್ಲ ಹಳೆಯ ಗ್ರಂಥಗಳಲ್ಲಿ ಕಂಡುಬರುವ ಇಂತಹ ಅನೇಕ ಸಂಗತಿಗಳನ್ನೂ ವಿಚಿತ್ರವಾದ ವಿಚಾರಗಳನ್ನೂ ಈಗಿನ ದಿನಗಳಲ್ಲಿ ನಾವು ಇಷ್ಟಪಡದೆ ಇರಬಹುದು. ನೀವು ಹೇಳುತ್ತೀರಿ: 'ಈ ಮತತ ಸರ್ವಥಾ ಒಳ್ಳೆಯದಲ್ಲ. ಇದು ನನ್ನ ನೀತಿಸಂಹಿತೆಗೆ ಬಾಧಕವಾಗಿದೆ'' ಎಂದು. ನಿಮ್ಮ ಸಂಹಿತೆಯನ್ನು ನೀವು ಹೇಗೆ ಪಡೆದಿರಿ? ಬರೀ ನಿಮ್ಮ ಸ್ವಂತ ಚಿಂತನೆಯಿಂದಲೇ ? ಹಾಗಿದ್ದರೆ ದೂರನಿಲ್ಲಿ. ಯಾವುದು ದೇವರಿಂದ ಅನುಶಾಸಿಸಲ್ಪಟ್ಟಿದೆಯೋ ಅದನ್ನು ಪ್ರಶ್ನಿಸಲು ನಿಮಗ್ಯಾವ ಹಕ್ಕಿದೆ? ವೇದಗಳು ಇದನ್ನು ಮಾಡಬೇಡಿ, ಇದು ನೀತಿಗೆಟ್ಟ ಕೆಲಸ' ಮುಂತಾಗಿ ಹೇಳಿದಾಗ ನಿಮಗದನ್ನು ಪ್ರಶ್ನಿಸಲು ಯಾವುದೇ ಹಕ್ಕಿಲ್ಲ.</p>
<p>ಆದರೆ ಕಷ್ಟವಿರುವುದು ಇಲ್ಲಿಯೇ. ನೀವೇನಾದರೂ ನಮ್ಮ ಬೈಬಲ್ಲಿನಲ್ಲಿ ಹೀಗೆ ಹೇಳಿಲ್ಲ' ಎಂದರೆ ಅವರು ಅದಕ್ಕುತ್ತರವಾಗಿ ಹೋ ! ನಿಮ್ಮ ಬೈಬಲ್ಲೇ! ಅದೇನಿದ್ದರೂ ಇತಿಹಾಸದಲ್ಲಿ ನಿನ್ನೆ ಮೊನ್ನೆಯ ಶಿಶು. ವೇದಗಳ ಹೊರತು ಬೇರಿನ್ನಾವ ಬೈಬಲ್ ( ಅಥವಾ</p>

<!-- 349-8/0355-->

<p>ದೇವವಾಣಿ)ಯಿರಲು ಸಾಧ್ಯ? ಬೇರಿನ್ನಾವ ಗ್ರಂಥತಾನೇ ಇರಲು ಸಾಧ್ಯ? ಭಗವಂತನೇ ಎಲ್ಲ ಜ್ಞಾನದ ಆಕರ, ದೇವರೇನು ಎರಡು ಮೂರು ಬೇರೆ ಬೇರೆ ಬೈಬಲ್‌ಗಳಿಂದ ನಮಗೆ ಬೋಧಿಸುತ್ತಾನೆಯೇ? ವೇದಗ್ರಂಥಗಳ ಮೂಲಕವೇ ಅವನ ಜ್ಞಾನಬೋಧನೆ ಪ್ರಕಾಶವಾಯಿತು. ಹಾಗಾದರೆ ದೇವರು ಮೊದಲು ವೇದಗಳಲ್ಲಿ ತಪ್ಪು ಮಾಡಿದನೆಂದು ನಿಮ್ಮ ಅಭಿಪ್ರಾಯವೆ? ನಂತರ ಅದನ್ನು ಸರಿಪಡಿಸಲು, ಉತ್ತಮ ಗೊಳಿಸಲು ಮತ್ತೊಂದು ಬೈಬಲ್ಲನ್ನು ಮತ್ತೊಂದು ದೇಶಕ್ಕೆ ಬೋಧಿಸಿದನ್ನೆನ್ನುವಿರಾ? ವೇದಗಳಿಗಿಂತ ಪ್ರಾಚೀನತಮವಾದ ಗ್ರಂಥವನ್ನು ನೀವು ತರಲಾರಿರಿ. ಆಮೇಲಿನ ಬೇರೆ ಎಲ್ಲ ಗ್ರಂಥಗಳು ವೇದದಲ್ಲಿ ಹೇಳಿರುವುದನ್ನು ಅನುಕರಣ ಮಾಡಿ ರಚಿಸಲ್ಪಟ್ಟಿದ್ದು” ಎನ್ನುವರು. ಅವರು ನಿಮ್ಮ ಮಾತನ್ನು ಸುತಾರಾಂ ಕೇಳುವುದಿಲ್ಲ. ಕ್ರಿಶ್ಚಿಯನ್ ತನ್ನ ಬೈಬಲ್ಲನ್ನು ತಂದಾಗ, ಅವರು “ಇಲ್ಲ, ಇವೆಲ್ಲ ಕುಯುಕ್ತಿ, ದೇವರು ಒಂದೇ ಬಾರಿ ಮಾತನಾಡಿದ್ದು. ಅವನೆಂದೂ ತಪ್ಪು ಮಾಡಲಾರ' ಎನ್ನುವರು.</p>
<p>ಇವೆಲ್ಲವನ್ನೂ ಸ್ವಲ್ಪ ಪರಿಭಾವಿಸಿ ನೋಡಿ. ಈ ಪೂರ್ವಾಚಾರ ಪರಾಯಣತೆಯಂತೂ ಅತಿರೇಕವಾದುದು. ನೀವೇನಾದರೂ ಹಿಂದೂವಿಗೆ, ನಿಮ್ಮ ಸಮಾಜವನ್ನು ನೀವು ಸುಧಾರಣೆ ಮಾಡಬೇಕು ಎಂದು ಮುಂತಾಗಿ ಹೇಳಿದರೆ ಅವನು ಹೇಳುತ್ತಾನೆ: 'ತಾಳಿ, ಅದೇನಾದರೂ ನಮ್ಮ ಗ್ರಂಥಗಳಲ್ಲಿದೆಯೇ? ಹಾಗೇನಾದರೂ ಇಲ್ಲವಾದರೆ ನಾನದನ್ನು ಬದಲಾಯಿಸಲು ತಲೆಕೆಡಿಸಿಕೊಳ್ಳುವುದಿಲ್ಲ; ಸ್ವಲ್ಪ ತಾಳಿ. ಇನ್ನೊಂದು ಐನೂರು ವರ್ಷಗಳಲ್ಲಿ ಇದೇ ಒಳ್ಳೆಯದೆಂಬುದನ್ನು ನೀವು ನೋಡುತ್ತೀರಿ? ಎನ್ನುವನು. ನೀವೇನಾದರೂ ಅವನಿಗೆ, “ನಿಮ್ಮಲ್ಲಿರುವ ಸಾಮಾಜಿಕ ವ್ಯವಸ್ಥೆಯೇ ಸರಿಯಲ್ಲ” ಎಂದರೆ ಅವನು ಹೇಳುತ್ತಾನೆ: ನಿಮಗೆ ಅದು ಹೇಗೆ ಗೊತ್ತು?' 'ನೋಡಿ, ಈ ವಿಷಯದಲ್ಲಿ ನಮ್ಮ ಸಾಮಾಜಿಕ ವ್ಯವಸ್ಥೆ, ಎಷ್ಟೋ ಉತ್ತಮ. ಸ್ವಲ್ಪ ಕಾಲ, ಐನೂರು ವರ್ಷತಾಳಿ, ನಿಮ್ಮ ಸಾಮಾಜಿಕ ಸಂಸ್ಥೆಗಳೆಲ್ಲ ನಿರ್ನಾಮವಾಗುವುವು. ಯೋಗ್ಯತರವಾದದ್ದು ಉಳಿಯುವುದು ಎಂಬುದೇ ನಿಜವಾದ ಪರೀಕ್ಷೆ, ನೀವಿದ್ದೀರಿ; ಆದರೆ ಐನೂರು ವರ್ಷಗಳು ಸತತವಾಗಿ ಒಟ್ಟಿಗೆ ಬದುಕಿದ ಯಾವುದೇ ಒಂದು ಸಮುದಾಯವೂ ಈ ಜಗತ್ತಿನಲ್ಲಿಲ್ಲ. ಆದರೆ ನಮ್ಮನ್ನು ನೋಡಿ ! ಎಲ್ಲ ಕಾಲದಲ್ಲೂ ಕಾಲಚಕ್ರಕ್ಕೆ ಸಿಕ್ಕಿ ಜಜ್ಜಿ ಹೋಗದೆ ನಿಂತಿದ್ದೇವೆ. ಇದೊಂದು ಉತ್ಕಟವಾದ ಪೂರ್ವಾಚಾರ ಪರಾಯಣತೆಯೇ ! ದೇವರ ದಯೆಯಿಂದ ನಾನು ಈ ಮಹಾ ಸಂಕಟಸಮುದ್ರವನ್ನು ದಾಟಿದ್ದೇನೆ. * ಭರತಖಂಡದಲ್ಲಿ ಆಗ ಇದ್ದುದು ಈ ರೀತಿಯ ಅತಿರೇಕವಾದ ಪೂರ್ವಾಚಾರ ಪರಾಯಣತೆ. ಅದಲ್ಲದೆ ಮತ್ತಿನ್ನೇನು ಇತ್ತು? ಪ್ರತಿಯೊಂದೂ ವಿಚ್ಛಿನ್ನವಾಗಿತ್ತು. ಇಡೀ ಸಮಾಜವೆಲ್ಲಾ ಈಗಿರುವಂತೆಯೇ - ಇನ್ನೂ ಕಟ್ಟುನಿಟ್ಟಾದ ರೂಪದಲ್ಲಿ ಜಾತಿಗಳಾಗಿ ವಿಭಜನೆಗೊಂಡಿತ್ತು. ನಾವು ಪ್ರಾಸಂಗಿಕವಾಗಿ ಇಲ್ಲಿ ಗಮನಿಸಬೇಕಾದ ವಿಷಯವೊಂದಿದೆ. ಇಲ್ಲಿ ಪಾಶ್ಚಾತ್ಯರಲ್ಲಿ ವರ್ಗಗಳನ್ನು ಸೃಷ್ಟಿಸುವ ಹೊಸ ಪ್ರವೃತ್ತಿ ಈಗೀಗ ಕಾಣಬರುತ್ತಿದೆ. ನನ್ನ ಮಟ್ಟಿಗೆ ಹೇಳುವುದಾದರೆ ನಾನಂತೂ ಜಾತಿಬಾಹಿರ. ನಾನು ಜಾತಿಯ ಕಟ್ಟಳೆಗಳನ್ನೆಲ್ಲಾ ಮುರಿದಿದ್ದೇನೆ. ಜಾತಿಬದ್ದನಾಗಿರುವುದರಲ್ಲಿ ವೈಯಕ್ತಿಕವಾಗಿ</p>

<!-- 349-8/0356-->
<p>ನನಗೇನೂ ವಿಶ್ವಾಸವಿಲ್ಲ. ಅದರಲ್ಲಿ ಕೆಲವು ಬಹಳ ಒಳ್ಳೆಯ ಅಂಶಗಳಿವೆ. ಆದರೆ ನನ್ನ ಮಟ್ಟಿಗೆ ಭಗವಂತನ ದಯೆಯಿದ್ದಲ್ಲಿ ನಾನು ಯಾವ ಜಾತಿಬಂಧನದಿಂದಲೂ ಬದ್ಧನಾಗಿರುವುದಿಲ್ಲ. ಜಾತಿ ಎಂಬ ಶಬ್ದವನ್ನು ನಾನು ಯಾವ ಅರ್ಥದಲ್ಲಿ ಉಪಯೋಗಿಸುತ್ತೇನೆ ಎಂಬುದು ನಿಮಗೆ ಅರ್ಥವಾಗುತ್ತದೆ, ಏಕೆಂದರೆ ಅಂಥದೇ ಜಾತಿಗಳನ್ನು ತ್ವರೆಯಿಂದ ನೀವು ಸೃಷ್ಟಿಸುತ್ತಿದ್ದೀರಿ. ಹಿಂದೂವಿಗೆ ಅದು ವಂಶ ಪಾರಂಪರವಾಗಿ ಬಂದ ಒಂದು ವೃತ್ತಿ ಪ್ರಾಚೀನ ಕಾಲದಲ್ಲಿ, ಹಿಂದೂವು ಬದುಕು ಸರಾಗವಾಗಿ, ಸುಗಮವಾಗಿರಬೇಕೆಂದೆನ್ನುತ್ತಿದ್ದನು. ಪ್ರತಿಯೊಂದಕ್ಕೂ ಜೀವಕಳೆಯನ್ನು ತುಂಬುವುದು ಯಾವುದು? ಸ್ಪರ್ಧೆ, ಹೋರಾಟ. ವಂಶಪಾರಂಪಯ್ಯ ವಾದ ವೃತ್ತಿ ಸ್ಪರ್ಧೆಗೆ ಮಾರಕವಾಗಿದೆ. ನೀವೊಬ್ಬರು ಬಡಗಿಯಾಗಿದ್ದೀರಾ? ಒಳ್ಳೆಯದು, ನಿಮ್ಮ ಮಗನೂ ಬಡಗಿಮಾತ್ರವೇ ಆಗಬೇಕು. ನೀವು ಬಣಗಿಗಳೆ ? ಬಣಗಿತನವೇ ಒಂದು ಜಾತಿಯಾಗುತ್ತದೆ. ನಿಮ್ಮ ಮಕ್ಕಳು ಬಣಗಿಗಳಾಗುತ್ತಾರೆ. ನಾವಿನ್ನಾರನ್ನೂ ಈ ವೃತ್ತಿಗೆ ಬರಲು ಬಿಡುವುದಿಲ್ಲ. ಆದ್ದರಿಂದ ನೀವು ಅಲ್ಲೇ ನಿಶ್ಚಿಂತೆಯಿಂದ ಇರಬಹುದು. ನಿಮ್ಮಲ್ಲೊಬ್ಬರು ಸೈನಿಕರು, ಯೋಧರಾಗಿದ್ದರೆ, ಅದನ್ನೇ ಒಂದು ಜಾತಿಯನ್ನಾಗಿ ಮಾಡಿ. ನಿಮ್ಮಲ್ಲಿ ಯಾರಾದರೂ ಪುರೋಹಿತರೇ ? ಅದನ್ನೇ ಒಂದು ಜಾತಿಯನ್ನಾಗಿ ಮಾಡಿ. ಪೌರೋಹಿತ್ಯವಂತೂ ವಂಶಪಾರಂಪಠ್ಯವಾಗಿಯೇ ಬರಬೇಕು. ಈ ಧಾಟಿಯಲ್ಲೇ ವೃತ್ತಿಗಳನ್ನು ಆಧರಿಸಿ ಬಹಳ ಕಟ್ಟುನಿಟ್ಟಾದ ಜಾತಿವಿಭಜನೆಯಿತ್ತು. ಇದೊಂದು ಅಧಿಕಾರಶಾಹಿಯೇ ಸರಿ ! ಅದರಲ್ಲಿರುವ ಒಂದು ಶ್ರೇಷ್ಠಾಂಶವೆಂದರೆ ಅದು ಸ್ಪರ್ಧೆಯನ್ನು ತಿರಸ್ಕರಿಸುತ್ತದೆ. ಈ ಜಾತಿ-ವೈಶಿಷ್ಟ್ಯವೇ, ಇತರ ಎಲ್ಲ ದೇಶಗಳೂ ಅಳಿದುಹೋಗಿರುವಾಗ ಈ ದೇಶವನ್ನು ಉಳಿಯುವಂತೆ ಮಾಡಿರುವುದು.</p>
<p>ಆದರೆ ಅದರಲ್ಲಿ ದೊಡ್ಡ ಕೆಡುಕೊಂದಿದೆ: ವ್ಯಕ್ತಿ-ವೈಶಿಷ್ಟ್ಯತೆ ಅಥವಾ ವ್ಯಕ್ತಿಸ್ವಾತಂತ್ರ್ಯಕ್ಕೆ ಅದು ಪ್ರತಿಬಂಧಕವಾಗಿದೆ. ನಾನು ಬಡಗಿಯಾಗಿ ಹುಟ್ಟಿದ್ದರಿಂದ, ನನಗಿಷ್ಟವಿಲ್ಲದಿದ್ದರೂ ನಾನು ಬಡಗಿಯೇ ಆಗಬೇಕು. ಈ ರೀತಿಯ ಜಾತಿ-ನಿಯಮಗಳು ನಮ್ಮ ಗ್ರಂಥಗಳಲ್ಲಿವೆ – ಇವೆಲ್ಲವೂ ಬುದ್ಧದೇವನು ಹುಟ್ಟುವುದಕ್ಕೆ ಮುಂಚೆ ಇದ್ದ ಚಿತ್ರ. ನಾನು ನಿಮಗೆ ಬುದ್ದಪೂರ್ವದ ಭಾರತದಲ್ಲಿನ ಪರಿಸ್ಥಿತಿ ಬಗ್ಗೆ ಹೇಳುತ್ತಿದ್ದೇನೆ. ನೀವಾದರೋ ಈಗಿನ್ನೂ ಸಮಾಜವಾದವೆಂದು ಕರೆಯಲ್ಪಡುವ ವ್ಯವಸ್ಥೆಗಾಗಿ ಹೆಣಗಾಡುತ್ತಿದ್ದೀರಿ. ಅದರಿಂದ ಒಳ್ಳೆಯದೇನೋ ಆಗುತ್ತದೆ. ಆದರೆ ಕಟ್ಟಕಡೆಯಲ್ಲಿ ಅದು ನಮ್ಮ ಜನಾಂಗಕ್ಕೆ ಒಂದು ವ್ಯಾಧಿಯಾಗಿ ಪರಿಣಮಿಸುತ್ತದೆ. ಯಾವಾಗಲೂ ಸ್ವಾಧೀನತೆ ಅಥವಾ ಮುಕ್ತಿಯೇ ಮೂಲಮಂತ್ರವಾಗಿರಲಿ. ಮುಕ್ತರಾಗಿ ! ಮುಕ್ತವಾದ ಶರೀರ, ಮುಕ್ತವಾದ ಮನಸ್ಸು ಮತ್ತು ಮುಕ್ತವಾದ ಆತ್ಮ! ನಾನಾದರೋ ಯಾವಜೀವವೂ ಹೀಗೆಯೇ ಮುಕ್ತನಾಗಿ, ಸ್ವತಂತ್ರನಾಗಿಯೇ ಇದ್ದೇನೆ. ಬಂಧನಕ್ಕೊಳಗಾಗಿ, ಪರಾಧೀನನಾಗಿ ಒಳ್ಳೆಯದನ್ನು ಮಾಡುವುದಕ್ಕಿಂತ, ನಾನು ಸ್ವತಂತ್ರನಾಗಿ ಸ್ವಾಧೀನತಾಭಾವನೆಯಿಂದ ಕೆಟ್ಟದ್ದನ್ನಾದರೂ ಮಾಡಿಯೇನು !</p>
<p>ಅದು ಹಾಗಿರಲಿ, ವರ್ತಮಾನ ಕಾಲದ ಪಾಶ್ಚಾತ್ಯ ದೇಶಗಳಲ್ಲಿ ಯಾವುದಕ್ಕಾಗಿ ಜನರು ಒರಲಿಡುತ್ತಿದ್ದಾರೋ ಅದೆಲ್ಲವನ್ನೂ ಯುಗ-ಯುಗಗಳ ಹಿಂದೆಯೇ ಭಾರತದಲ್ಲಿ</p>

<!-- 349-8/0357-->

<p>ಕಾರ್ಯಗತ ಮಾಡಲಾಗಿತ್ತು. ಜಮೀನಲ್ಲವೂ ರಾಷ್ಟ್ರೀಕರಣಗೊಂಡುತ್ತು. ಇಂತಹ ಇನ್ನೂ ಸಾವಿರಾರು ಕ್ರಮಗಳನ್ನು ತೆಗೆದುಕೊಳ್ಳಲಾಗಿತ್ತು. ಈ ಜಾತಿ ವ್ಯವಸ್ಥೆಯ ಬಗ್ಗೆ ಸಂಕುಚಿತತೆಯ ಆರೋಪವಿದೆ. ನಿಜ, ಭಾರತೀಯರಾದರೋ ಉತ್ಕಟವಾದ ಸಮಾಜವಾದಿಗಳು. ಆದರೆ ಅದಕ್ಕೂ ಆಚೆಗೆ, ವ್ಯಕ್ತಿವೈಶಿಷ್ಟ್ಯತೆ, ವ್ಯಕ್ತಿಸ್ವಾಮ್ಯತೆ ಅಲ್ಲಿ ಶ್ರೀಮಂತವಾಗಿತ್ತು. ಅವರು ಪ್ರಚಂಡ ವ್ಯಕ್ತಿವೈಶಿಷ್ಟ್ಯತೆ, ವ್ಯಕ್ತಿಸ್ವಾಮ್ಯತೆಯುಳ್ಳವರಾಗಿದ್ದರು - ಅಂದರೆ ಅತ್ಯಂತ ಸಣ್ಣ ವಿಷಯಗಳಲ್ಲಿರುವ ಕಟ್ಟುಪಾಡುಗಳನ್ನೆಲ್ಲಾ ಅವರು ತ್ಯಜಿಸಿದ ನಂತರ ಇವಾವುದಕ್ಕೂ ಅವರು ಮಣಿಯುತ್ತಿರಲಿಲ್ಲ. ಭಾರತೀಯರಂತೂ ನೀವು ಹೇಗೆ ತಿನ್ನಬೇಕು, ಹೇಗೆ ಕುಡಿಯಬೇಕು, ಹೇಗೆ ಮಲಗಬೇಕು - ಅಷ್ಟೇಕೆ ಹೇಗೆ ಸಾಯಬೇಕು - ಪ್ರತಿಯೊಂದನ್ನೂ ಕಟ್ಟುಪಾಡಿನಲ್ಲಿಟ್ಟಿದ್ದಾರೆ. ಮುಂಜಾನೆ ಹಾಸಿಗೆಯಿಂದ ಎದ್ದ ಲಾಗಾಯ್ತು, ನೀವು ರಾತ್ರಿ ಹಾಸಿಗೆಗೆ ಹಿಂತಿರುಗಿ ಮಲಗುವವರೆಗೂ ಪ್ರತಿಯೊಂದು ಕ್ಷಣವೂ ಪ್ರತಿಯೊಂದು ಕೆಲಸದಲ್ಲೂ ನೀವು ಶಾಸ್ತ್ರೀಯ ನಿಯಮವನ್ನನುಸರಿಸಬೇಕು. ನಿಯಮ, ನಿಯಮ, ನಿಯಮ ! ಒಂದು ದೇಶ ಅಷ್ಟೊಂದು ನಿಯಮ ಶೃಂಖಲೆಗಳಲ್ಲಿ ಹೇಗೆ ಬದುಕಿದೆ ಎಂಬುದೊಂದು ಆಶ್ಚರ್ಯವಲ್ಲವೇ? ನಿಯಮವೆಂದರೆ ಪ್ರಾಣಹೀನತೆ ! ಯಾವ ದೇಶದಲ್ಲಿ ಎಷ್ಟು ಹೆಚ್ಚು ನಿಯಮವಿರುತದೋ ಆ ದೇಶಕ್ಕೆ ಅಷ್ಟೇ ಹಾನಿ. ಆದರೆ ವ್ಯಕ್ತಿಸ್ವಾಮ್ಯತೆ ಗಳಿಸಲು, ನಾವು ಪರ್ವತಗಳಿಗೆ ಹೋಗುತ್ತೇವೆ - ಅಲ್ಲಿ ಯಾವ ನಿಯಮವಾಗಲೀ ಸರ್ಕಾರವಾಗಲೀ ಇರುವುದಿಲ್ಲ. ನೀವು ಹೆಚ್ಚು ಹೆಚ್ಚು ನಿಯಮಗಳನ್ನು ಮಾಡಿದಷ್ಟೂ - ಅಲ್ಲೇ ಹೆಚ್ಚಿನ ಸಂಖ್ಯೆಯಲ್ಲಿ ಪೊಲೀಸರೂ, ಹೆಚ್ಚು ಸಾಮಾಜಿಕತೆಯೂ ಆವ. ಕಾರಣ, ಅಲ್ಲಿ ಪುಂಡರ ಹಾವಳಿಯೂ ಹೆಚ್ಚು. ಭಾರತದಲ್ಲಂತೂ ಹೀಗೆ ಪ್ರಚಂಡವಾದ ವಿಧಿನಿಯಮಗಳಿತ್ತು. ಒಂದು ಮಗು ಜನ್ಮತಾಳುತ್ತಲೇ, ಅದು ಹುಟ್ಟಿನಿಂದಲೇ ಗುಲಾಮನಾಗಿರುತ್ತದೆ - ಮೊದಲನೆಯ ದಾಗಿಯೇ ತನ್ನ ಜಾತಿಗೆ, ನಂತರ ತನ್ನ ದೇಶಕ್ಕೆ, ಆಹಾರ, ವಿಹಾರ ಪ್ರತಿಯೊಂದರಲ್ಲೂ ಗುಲಾಮಗಿರಿ, ಗುಲಾಮಗಿರಿ, ಗುಲಾಮಗಿರಿ ! ಅವನ ಆಹಾರಸೇವನೆ, ಪಾನೀಯಪ್ರತಿಯೊಂದೂ ನಿಯಮಬದ್ದ. ಅವನು ನಿಯಮಿತ ವಿಧಾನದಲ್ಲೇ ತಿನ್ನಬೇಕು. ಮೊದಲನೇ ತುತ್ತಿನೊಡನೆ ಈ ಮಂತ್ರ, ಎರಡನೇ ತುತ್ತಿನೊಡನೆ ಮತ್ತೊಂದು, ಮೂರನೇ ತುತ್ತಿನೊಡನೆ ಮಗದೊಂದು !ಹಾಗೆಯೇ ನೀರು ಕುಡಿಯುವಾಗ ಮತ್ತೊಂದು ಮಂತ್ರ. ಒಂದೇ ಎರಡೇ ! ಕುಳಿತರೆ ನಿಯಮ, ನಿಂತರೆ ನಿಯಮ. ಇದನ್ನೆಲ್ಲಾ ಸ್ವಲ್ಪ ಪರಿಭಾವಿಸಿ - ನೋಡಿ. ದಿನದಿಂದ ದಿನಕ್ಕೆ ಈ ರೀತಿ ನಿಯಮಗಳಿಂದ ನೂಕಲ್ಪಡುವ ಬಾಳನ್ನು ! |</p>
<p>ಆದರೆ ಅವರು ಚಿಂತನಶೀಲರಾಗಿದ್ದರು. ಅವರಿಗೆ ಗೊತ್ತಿತ್ತು, ಇಂತಹ ಕಟ್ಟುಪಾಡು ಯಾವುದೇ ನಿಜವಾದ ಮಹತ್ತಿಗೆ ತಮ್ಮನ್ನು ಕೊಂಡೊಯ್ಯಲಾರದೆಂದು, ಅವರು ಅಂತಹ ಮಹತಿಯನ್ನರಸುವವರಿಗೆ ಒಂದು ದಾರಿಯನ್ನು ಬಿಟ್ಟುಕೊಟ್ಟರು. ಎಷ್ಟೇ ಆಗಲಿ, ಈ ನಿಬಂಧನೆಗಳೆಲ್ಲಾ ಏನಿದ್ದರೂ ಈ ಪ್ರಪಂಚಕ್ಕೆ ಮತ್ತು ಈ ಸಾಂಸಾರಿಕ ಬದುಕನ್ನು ಬಾಳಬೇಕೆನ್ನುವವರಿಗಷ್ಟೇ ಎಂಬುದನ್ನು ಅವರು ಕಂಡುಕೊಂಡರು. ನಿಮಗೆ ಹಣ ಬೇಡವೆಂದೆನಿಸಿದೊಡನೆಯೇ ಮತ್ತು ಮಕ್ಕಳು-ಮರಿಗಳಾಗಲೀ, ಈ ಪ್ರಪಂಚದ</p>

<!-- 349-8/0358-->
<p>ವ್ಯವಹಾರಗಳಾಗಲೀ ಬೇಡವೆಂದೆನಿಸಿದೊಡನೆಯೇ, ನೀವು ಸಂಪೂರ್ಣವಾಗಿ ಮುಕ್ತರಾಗಿ ಈ ಸಂಸಾರದಿಂದ ನಿರ್ಗಮಿಸಬಹುದು. ಆ ರೀತಿ ನಿರ್ಗಮಿಸಿದವರನ್ನು ಎಲ್ಲವನ್ನೂ ಪರಿತ್ಯಾಗ ಮಾಡಿದ ಸಂನ್ಯಾಸಿಗಳೆಂದು ಕರೆಯುತ್ತಿದ್ದರು. ಅವರೆಂದೂ ಸಂಘಟನೆಗೊಳ್ಳಲಿಲ್ಲ. ಈಗಲೂ ಸಹ ಅಷ್ಟೇ. ಈ ಮುಕ್ತವಾದ ಸಮುದಾಯಕ್ಕೆ ಸೇರಿದ ಯಾರೇ ಆಗಲೀ - ಪುರುಷರೇ ಆಗಲಿ, ಸ್ತ್ರೀಯರೇ ಆಗಲಿ - ವಿವಾಹವಾಗಲು ನಿರಾಕರಿಸುತ್ತಾರೆ. ಅವರು ಯಾವುದೇ ದ್ರವ್ಯಸಂಚಯನವನ್ನೂ ಮಾಡುವುದಿಲ್ಲ; ಆಸಿ ಯನ್ನೂ ಇಟ್ಟುಕೊಳ್ಳುವುದಿಲ್ಲ. ಅವರಿಗೆ ಯಾವ ನಿಯಮವೂ ಇಲ್ಲ. ವೇದ ವಿಧಿಗಳನ್ನು ಅವರು ಪಾಲಿಸಬೇಕಿಲ್ಲ, ವೇದಗಳೂ ಅವರನ್ನು ಬಂಧಿಸಲಾರವು. ಅವರೇ ವೇದಗಳ ಮಕುಟದಲ್ಲಿರುತ್ತಾರೆ. ಅವರು ನಮ್ಮ ಸಾಮಾಜಿಕ ಸಂಸ್ಕಾ ಸಮೂಹಕ್ಕೆಲ್ಲ ವ್ಯತಿರಿಕ್ತವಾದ ಮತ್ತೊಂದು ಧ್ರುವದಲ್ಲಿರುತ್ತಾರೆ. ಜಾತಿಗತ ವಿಧಿನಿಯಮಗಳೆಲ್ಲವನ್ನೂ ಅವರು ದಾಟಿರುತ್ತಾರೆ. ಕಾರಣ, ಅವರು ಅದರಿಂದಾಚೆಗೆ ಬೆಳೆದವರಾಗಿರುತ್ತಾರೆ. ಈ ಚಿಕ್ಕಪುಟ್ಟ ವಿಧಿನಿಷೇಧ ನಿಬಂಧನೆಗಳಿಂದ ಬಂಧಿಸಲಾಗದಷ್ಟು ಮೇರುವ್ಯಕ್ತಿತ್ವ ಅವರದು. ಅವರಿಗೆ ಅವಶ್ಯವಾಗಿರುವುದು ಎರಡು ವ್ರತಗಳಷ್ಟೇ: ಒಂದು ಅವರಾವ ಆಸ್ತಿಯನ್ನೂ ಹೊಂದಿರಬಾರದು ಮತ್ತು ಎರಡನೆಯದಾಗಿ ಅವರೆಂದೂ ವಿವಾಹವಾಗ ಬಾರದು. ನೀವೇನಾದರೂ ವಿವಾಹವಾಗಿ ಸಂಸಾರ ಹೂಡಿದರೆ ಅಥವಾ ದ್ರವ್ಯಾರ್ಜನೆ ಮಾಡಿದರೆ - ಆ ಕ್ಷಣವೇ ಈ ವಿಧಿನಿಯಮಗಳೆಲ್ಲ ನಿಮ್ಮ ಮೇಲೆ ಹೇರಲ್ಪಡುತ್ತವೆ. ಆದರೆ ಇವೆರಡರಲ್ಲಿ ನೀವ್ಯಾವುದನ್ನೂ ಮಾಡದಿದ್ದಲ್ಲಿ ನೀವು ಮುಕ್ತರಾಗುತ್ತೀರಿ. ಈ ಸಂನ್ಯಾಸಿಗಳೇ ನಮ್ಮ ಜನಾಂಗದ ಜೀವಂತ ದೇವತೆಗಳಾಗಿದ್ದರು. ನಮ್ಮಲ್ಲಿನ ಶೇಕಡಾ ತೊಂಬತ್ತೊಂಬತ್ತರಷ್ಟು ಸಂತ ಮಹಾಪುರುಷರಲ್ಲಾ ಈ ಸಂನ್ಯಾಸಿಗಳ ವೃಂದದಲ್ಲೇ ಕಾಣಸಿಗುವುದು. - ಯಾವುದೇ ದೇಶದಲ್ಲಾಗಲೀ ಜೀವಿಯ ನಿಜವಾದ ಮಹತಿಯಿರುವುದು ಅದರ ಅಸಾಮಾನ್ಯವಾದ ವ್ಯಕ್ತಿವೈಶಿಷ್ಟತೆ ಅಥವಾ ವ್ಯಕ್ತಿಸ್ವಾಮ್ಯತೆಯಲ್ಲಿ. ಆದರೆ ಆ ವ್ಯಕ್ತಿಸ್ವಾಮ್ಯತೆಯನ್ನು ನೀವು ಸಮಾಜದಲ್ಲಿ ಪಡೆಯಲಾಗುವುದಿಲ್ಲ. ಅಂತಹ ವ್ಯಕ್ತಿಸ್ವಾಮ್ಯತೆಯುಳ್ಳ ಜೀವಿ ಸಮಾಜದಲ್ಲಿದ್ದರೆ, ಆತ ಒಳಗೊಳಗೇ ಬೆಂದು, ಸಮಾಜದ ಬಂಧನಗಳನ್ನೆಲ್ಲಾ ಕಿತ್ತೆಸೆದು ಸಮಾಜದ ಘಟಕವನ್ನೇ ಸ್ಫೋಟಿಸಲು ಬಯಸುತ್ತಾನೆ. ಸಮಾಜವೇನಾದರೂ ಆತನನ್ನು ಅದುಮಿಡಲು ಪ್ರಯತ್ನಿಸಿದರೆ, ಆ ವ್ಯಕ್ತಿಯು ವ್ಯಕ್ತಿವೈಶಿಷ್ಟ್ಯವುಳ್ಳ, ವ್ಯಕ್ತಿಸ್ವಾಮ್ಯತೆಯುಳ್ಳ ಜೀವಿ ಸಮಾಜವೇ ಚೂರು ಚೂರಾಗಿ ಸ್ಫೋಟಗೊಳ್ಳುವಂತೆ ಮಾಡುತ್ತಾನೆ. ಆದ್ದರಿಂದಲೇ ಅಂತಹವರಿಗೆ ಭಾರತೀಯರು ಒಂದು ಸುಗಮವಾದ ದಾರಿಯನ್ನು ಮಾಡಿದರು. ಅಂತಹವರಿಗೆ ಅವರು, ಒಳ್ಳೆಯದು, ಒಮ್ಮೆ ನೀವು ಸಮಾಜದಿಂದ ಹೊರಬಿದ್ದ ಮೇಲೆ ನಿಮಗಿಷ್ಟ ಬಂದದ್ದೆಲ್ಲವನ್ನೂ ಬೋಧಿಸಿ ಅಥವಾ ಪ್ರಚಾರಮಾಡಿ. ನಿಮ್ಮನ್ನು ನಾವು ದೂರದಿಂದಲೇ ವಂದಿಸುತ್ತೇವೆ' ಎಂದರು. ಅದರ ಪರಿಣಾಮವಾಗಿಯೇ ಅತ್ಯಂತ ಪ್ರಚಂಡವಾದ ವ್ಯಕ್ತಿವೈಶಿಷ್ಟ್ಯತೆಯುಳ್ಳ ನರನಾರಿಯರಿರಲು ಸಾಧ್ಯವಾಗಿತ್ತು. ಯಾವುದೇ ಸಮಾಜದಲ್ಲಾಗಲೀ ಅಂತಹ ಸಂನ್ಯಾಸಿಗಳೇ ಸರ್ವಶ್ರೇಷ್ಠರಾದ ವ್ಯಕ್ತಿಗಳಾಗಿದ್ದರು. ಅಂತಹ ಗೈರಿಕವಸನಧಾರಿಯಾದ, ಮುಂಡಿತ</p>

<!-- 349-8/0359-->

<p>ಮಸ್ತಕದ ಸಂನ್ಯಾಸಿಯ ಆಗಮನವಾಯಿತೆಂದರೆ ರಾಜಕುಮಾರನಿಗೂ ಸಹ ಆತನ ಸನ್ನಿಧಿಯಲ್ಲಿ ಕುಳಿತುಕೊಳ್ಳುವ ಧೈರ್ಯವಿರಲಿಲ್ಲ; ಅವನು ನಿಂತೇ ಇರಬೇಕು. ಮುಂದಿನ ಕ್ಷಣದಲ್ಲಿ ಈ ಸಂನ್ಯಾಸಿ ಆ ರಾಜನ ಅಧೀನದಲ್ಲಿರುವ ಅತ್ಯಂತ ಕಡುಬಡವನಾದ ದರಿದ್ರನೊಬ್ಬನ ಬಾಗಿಲಿನ ಮುಂದೆ ಒಂದು ತುಣುಕು ರೊಟ್ಟಿಗಾಗಿ ನಿಂತಿರಬಹುದು. ಈ ಗೈರಿಕವಸನಧಾರಿ ಸಮಾಜದ ಎಲ್ಲ ಸ್ತರದ ಜನರೊಡನೆಯೂ ಬೆರೆಯಬೇಕು. ಈ ದಿನ ಬಡವನ ಗುಡಿಸಿಲಿನಲ್ಲಿ ಅವನೊಂದಿಗೆ ಕಳೆದರೆ, ನಾಳೆ ರಾಜನ ಅರಮನೆಯಲ್ಲಿ ಸುಪ್ಪತ್ತಿಗೆಯಲ್ಲಿ ಅವನು ನಿದ್ರಿಸಬಹುದು. ಒಂದುದಿನ ರಾಜಗೃಹದಲ್ಲಿ ಸ್ವರ್ಣಪಾತ್ರೆಯಲ್ಲಿ ಮೃಷ್ಟಾನ್ನ ಉಣ್ಣುತ್ತಿದ್ದರೆ, ಮರುದಿನವೇ ಅವನಿಗೆ ತಿನ್ನಲು ಊಟವೇ ಇಲ್ಲದೆ ಉಪವಾಸದಿಂದ ಯಾವುದೋ ಮರದ ಕೆಳಗೆ ಮಲಗಿರಬಹುದು. ಸಮಾಜ ಈ ಜನರನ್ನು ಬಹಳ ಮಯ್ಯಾದೆಯಿಂದ ನೋಡುತ್ತದೆ. ಇವರಲ್ಲಿ ಕೆಲವರಂತೂ, ತಮ್ಮ ಅಸಾಮಾನ್ಯವಾದ ವ್ಯಕ್ತಿವೈಶಿಷ್ಟ್ಯತೆಯ ನಿದರ್ಶನವೋ ಎಂಬಂತೆ, ಸಾರ್ವಜನಿಕ ನಿಯಮಗಳನ್ನು ಬೇಕಂತಲೇ ಉಲ್ಲಘಿಸಿ ಜನರನ್ನು ದಿಗ್ನ ಮೆಗೊಳಿಸುತ್ತಾರೆ. ಆದರೆ ಅವರೆಲ್ಲಿಯವರೆವಿಗೂ - ಪರಿಪೂರ್ಣವಾದ ಪಾವಿತ್ರ್ಯತೆ ಮತ್ತು ದ್ರವ್ಯದ ಅಕಿಂಚನತೆ - ಈ ಎರಡು ತತ್ವಗಳಿಗೆ ನಿಷ್ಠರಾಗಿರುವರೋ ಅಲ್ಲಿಯವರೆವಿಗೂ ಜನತೆಯೆಂದೂ ಅವುಗಳಿಂದ ಅಷ್ಟೊಂದು ಘಾಸಿಗೊಳ್ಳುವುದಿಲ್ಲ.</p>
<p>ಈ ಸಂನ್ಯಾಸಿಗಳು ಪ್ರಚಂಡವಾದ ವ್ಯಕ್ತಿಸ್ವಾಮ್ಯತೆಯುಳ್ಳವರಾದ್ದರಿಂದ ಪ್ರತಿಯೊಂದು ದೇಶದಲ್ಲೂ ಸಂಚರಿಸಿ, ಹೊಸ ಹೊಸ ಸಿದ್ದಾಂತಗಳ ಯೋಜನೆಗಳ ಸಂಧಾನದಲ್ಲಿಯೇ ಇರುತ್ತಾರೆ. ಅವರು ಯಾವಾಗಲೂ ಹೊಸತಾದದ್ದೇನನ್ನಾದರೂ ಆವಿಷ್ಕರಿಸುತ್ತಲೇ ಇರಬೇಕು. ಅವರೆಂದಿಗೂ ಹಳೆಯ ಜಾಡಿನಲ್ಲಿರಲಾರರು, ಇತರರು ನಮ್ಮನ್ನೆಲ್ಲಾ ಹಳೆಯ ಜಾಡಿನಲ್ಲಿಯೇ ಧಾವಿಸುವಂತೆ ಮಾಡಿ, ನಾವೆಲ್ಲರೂ ಒಂದೇ ರೀತಿಯ ಯೋಚಿಸುವಂತೆ ಬಲಾತ್ಕರಿಸುತ್ತಾರೆ. ಆದರೆ ಮನುಷ್ಯ ಸ್ವಭಾವವೆನ್ನುವುದು ಮನುಷ್ಯನ ಮೂರ್ಖತೆಯನ್ನು ಮೆಟ್ಟಿನಿಲ್ಲುವುದು. ನಮ್ಮ ದೌರ್ಬಲ್ಯಗಳಿಗಿಂತಲೂ ನಮ್ಮಲ್ಲಿರುವ ಘನತೆ, ಉತ್ಕೃಷ್ಟತೆ ಪ್ರಬಲವಾದದ್ದು ; ಒಳ್ಳೆಯದು ಎಂದೆಂದಿಗೂ ಕೆಟ್ಟದ್ದಕ್ಕಿಂತಲೂ ಶಕ್ತಿಶಾಲಿಯಾದದ್ದು. ಒಂದುವೇಳೆ ಇತರರು ನಾವೆಲ್ಲಾ ಹಳೆಯ ಜಾಡಿನಲ್ಲಿಯೇ ಯೋಚಿಸುವಂತೆ ಮಾಡುವುದರಲ್ಲಿ ಯಶಸ್ವಿಯಾದರೆಂದುಕೊಳ್ಳೋಣ - ಆಗ ಯೋಚಿಸಲು ನಮಗೇನೂ ಇರುವುದಿಲ್ಲ. ನಾವೆಲ್ಲರೂ ಸತ್ತಂತೆಯೇ</p>
<p>- ಒಂದುಕಡೆ ತನ್ನ ಅತ್ಯಂತ ಬಿಗಿಯಾದ ನಿಯಮಶೃಂಖಲೆಯಲ್ಲಿ ತುಳಿತಕ್ಕೊಳ ಗಾದವರಿಂದ ಕೂಡಿದ, ಹೆಚ್ಚುಕಡಿಮೆ ಸತ್ಯವನ್ನು ಕಳೆದುಕೊಂಡ ಸಾಮಾಜಿಕ ವ್ಯವಸ್ಥೆ. ಮತ್ತೊಂದುಕಡೆ ಈ ಶೃಂಖಲೆಗಳೆಲ್ಲವನ್ನೂ ಕಳಚಿಕೊಂಡ ಸಂನ್ಯಾಸಿಂದ. ಇವರಿಬ್ಬರೂ ಪರಸ್ಪರ ಸಹಾಯಕ್ಕೆ ನಿಂತುಕೊಳ್ಳುವುದು ಅನಿವಾರ್ಯವಾಯಿತು. ಒಂದುಕಡೆ ಭಯಂಕರವಾದ ಕಠೋರ ವಿಧಿನಿಯಮಗಳು - ಹೇಗೆ ಉಸಿರಾಡಬೇಕು, ಹೇಗೆ ಮುಖ ಪ್ರಕ್ಷಾಲನ ಮಾಡಬೇಕು, ಹೇಗೆ ಹಸ್ತಪ್ರಕ್ಷಾಲನ ಮಾಡಬೇಕು, ಹೇಗೆ ದಂತಮಾರ್ಜನ ಮಾಡಬೇಕು, ಹೇಗೆ ಸ್ನಾನ ಮಾಡಬೇಕು - ಮುಂತಾದ ಸಣ್ಣ ವಿಷಯಗಳಿಂದ ಹಿಡಿದು</p>

<!-- 349-8/0360-->
<p>ಸಾವಿನ ಕೊನೆಯ ಕ್ಷಣದವರೆಗೂ ಇರುವ ವಿಧಿನಿಬಂಧನೆಗಳಿಗೆ ಲೆಕ್ಕವೇ ಇಲ್ಲ. ಈ ವಿಧಿನಿಯಮಗಳಿಂದಾಚೆಗೆ ಸಂನ್ಯಾಸಿಯ ಅದ್ಭುತವಾದ ವ್ಯಕ್ತಿಸ್ವಾಮ್ಯತೆ ಮತ್ತೊಂದುಕಡೆ. ಆತನಾದರೋ ಆ ವಿಧಿನಿಬಂಧನೆಗಳಾಚೆಯೇ ವಿಹರಿಸುತ್ತಿದ್ದನು. ಈ ಪ್ರಬಲವಾದ ವ್ಯಕ್ತಿ ಸ್ವಾಧೀನತೆಯುಳ್ಳ ಪುರುಷರ ಅಥವಾ ಸ್ತ್ರೀಯರ ಸಂನ್ಯಾಸಿವೃಂದದಿಂದಲೇ ದಿನಕ್ಕೊಂದು ಹೊಸ ಸಂಪ್ರದಾಯಗಳು ಹುಟ್ಟಿಕೊಳ್ಳುತ್ತಿದ್ದುವು. ಇವರೆಷ್ಟು ಸಮಾಜದಲ್ಲಿ ಎದ್ದು ಕಾಣುತ್ತಿದ್ದರು ಎಂಬುದರ ಬಗ್ಗೆ ಪ್ರಾಚೀನ ಸಂಸ್ಕೃತ ಸಾಹಿತ್ಯದಲ್ಲಿ ಉಲ್ಲೇಖವಿದೆ. ವಿಚಿತ್ರ ವರ್ತನೆಯ ವೃದ್ದ ಮಹಿಳೆಯೊಬ್ಬಳಿದ್ದಳು. ಆಕೆ ಮಾತನಾಡಿದಾಗಲೆಲ್ಲ ಅದರಲ್ಲಿ ಹೊಸತಾದುದೇ ನಾದರೂ ಇರುತ್ತಿತ್ತು. ಅವಶ್ಯವಾಗಿ ಇತರರು ಆಕೆಯನ್ನು ಕುರಿತು ಕೆಲವೊಮ್ಮೆ ಆಡಿಕೊಳ್ಳುತ್ತಿದ್ದರೂ, ಜನರಿಗೆ ಆಕೆಯನ್ನು ಕಂಡರೆ ಭಯಗೌರವಗಳಿತ್ತು. ಆಕೆಯ ನಿರ್ದೇಶನಗಳನ್ನು ಮಾತಿಲ್ಲದೆ ಪಾಲನೆ ಮಾಡುತ್ತಿದ್ದರು. ಹೀಗೆ ಪ್ರಾಚೀನ ಕಾಲದಲ್ಲಿ ಈ ರೀತಿಯ ಉತ್ಕೃಷ್ಟವಾದ ನರ-ನಾರಿಯರು ಅಧಿಕವಾಗಿಯೇ ಇದ್ದರು.</p>
<p>ಈ ರೀತಿ ವಿಧಿನಿಬಂಧನೆಗಳಿಂದ ತುಳಿತಕ್ಕೊಳಗಾದ ಸಮಾಜದಲ್ಲಿ ಅಧಿಕಾರವು ಪುರೋಹಿತರ ಕೈಯಲ್ಲಿತ್ತು. ನಮ್ಮ ಸಮಾಜದ ಸ್ತರವಿನ್ಯಾಸದಲ್ಲಿ ಅತ್ಯಂತ ಶ್ರೇಷ್ಠವಾದ ಜಾತಿ ಎಂದರೆ ಪುರೋಹಿತನ ಉದ್ಯಮವಾಗಿತ್ತು. ನನಗದಕ್ಕಿಂತಲೂ ಬೇರೆಯ ಸೂಕ್ತವಾದ ಪದ ಗೊತ್ತಿಲ್ಲದ ಕಾರಣ ನಾನು 'ಪುರೋಹಿತ' ಶಬ್ದವನ್ನೇ ಬಳಸುತ್ತೇನೆ. ಈ ದೇಶದಲ್ಲಿ<span class="en"> Priest </span>ಪದ ಯಾವ ಅರ್ಥದಲ್ಲಿ ವ್ಯವಹರಿಸಲ್ಪಡುವುದೋ ನಮ್ಮ ದೇಶದಲ್ಲಿ ಆ ಅರ್ಥದಲ್ಲಿ ಅದು ವ್ಯವಹರಿಸಲ್ಪಡುವುದಿಲ್ಲ. ಕಾರಣ ನಮ್ಮ ಪುರೋಹಿತ ಯಾವುದೇ ಧರ್ಮ ಅಥವಾ ದರ್ಶನದ ಬಗ್ಗೆ ಬೋಧಿಸುವುದಿಲ್ಲ. ಪುರೋಹಿತನ ಕೆಲಸವೇನಿದ್ದರೂ ನಿಬಂಧಿಸಲ್ಪಟ್ಟ ವಿಧಿವಿಧಾನಗಳೆಲ್ಲವನ್ನೂ ಚಾಚೂ ತಪ್ಪದೆ ಅದರ ಅತ್ಯಂತ ಸಣ್ಣ ವಿವರಗಳೊಂದಿಗೆ ನಡೆಸುವುದು. ಆತ ಈ ವಿಧಿನಿಬಂಧನೆಗಳನ್ನು ಅನುಸರಿಸುವುದರಲ್ಲಿ ಸಹಾಯ ಮಾಡುತ್ತಾನೆ. ಆತ ನಿಮ್ಮ ವಿವಾಹಾದಿಗಳನ್ನು ಮಾಡಿಸುತ್ತಾನೆ. ನಿಮ್ಮ ಅಂತ್ಯಕ್ರಿಯೆಯಲ್ಲಿ ಶ್ರಾದ್ಧಾದಿಗಳನ್ನು ಮಾಡಿಸಲು ಅವನು ಬರುತ್ತಾನೆ. ಸಮಾಜದಲ್ಲಿ ಪುರುಷ -ಸ್ತ್ರೀಯರಿಗೆ ಸಂಬಂಧಿಸಿದ ವಿಧಿ ವಿಹಿತವಾದ ಶಾಸೋಕ್ತವಾದ ಕರ್ಮಾಚರಣೆಯ ನಿರ್ವಹಣೆಯಲ್ಲಿ ಪುರೋಹಿತನಿರಲೇಬೇಕು. ಸಮಾಜ ವ್ಯವಸ್ಥೆಯಲ್ಲಿ ಮದುವೆಯೇ ಆದರ್ಶ. ಪ್ರತಿಯೊಬ್ಬನೂ ವಿವಾಹವಾಗಲೇ ಬೇಕಿತ್ತು. ವಿವಾಹವಾಗದೆ ಯಾವುದೇ ಧಾರ್ಮಿಕ ಕ್ರಿಯಾಕಲಾಪಗಳನ್ನು ಮಾಡಲು ಮನುಷ್ಯನು ಸಮರ್ಥನಲ್ಲ. ಅವನೇನಿದ್ದರೂ ಅರೆಮನುಷ್ಯ. ಅವನ್ಯಾವುದೇ ಧಾರ್ಮಿಕ ಅನುಷ್ಠಾನಗಳಿಗೂ ಯೋಗ್ಯನಲ್ಲ, ಪುರೋಹಿತನು ಅವಿವಾಹಿತನಾಗಿದ್ದರೆ ಯಾವ ಧಾರ್ಮಿಕ ಕ್ರಿಯಾಕಲಾಪಗಳನ್ನು ನಡೆಸುವುದಕ್ಕೂ ಯೋಗ್ಯನಲ್ಲ, ಅರೆಮನುಷ್ಯ ಅಂದರೆ ಅವಿವಾಹಿತನು ಸಮಾಜದಲ್ಲಿರಲು ಯೋಗ್ಯವಲ್ಲವೆಂದೇ ಎಣಿಸಲಾಗಿತ್ತು.</p>
<p>ಇತ್ತ ಪುರೋಹಿತ ವರ್ಗದ ಅಧಿಕಾರ ವಿಪರೀತವಾಗಿ ಹೆಚ್ಚುತ್ತಿತ್ತು... ನಮ್ಮ ದೇಶದ ಶಾಸನಕಾರರೆಲ್ಲರ ಸಾಮಾನ್ಯ ನೀತಿಯೇ ಈ ಪುರೋಹಿತರಿಗೆ ವಿಶೇಷವಾದ ಪ್ರಾಶಸ್ಯ, ಮನ್ನಣೆ ಕೊಡುವುದಾಗಿತ್ತು. ಅವರ ಸಾಮಾಜಿಕ ತಂತ್ರ - ನಿಮ್ಮ</p>

<!-- 349-8/0361-->

<p>ಸಮಾಜತಂತ್ರದಲ್ಲಿ ಹೇಗೋ ಹಾಗೆ - ಪುರೋಹಿತನ ಕೈಯಲ್ಲಿ ಹಣ ಶೇಖರ ವಾಗುವುದನ್ನು ತಡೆಗಟ್ಟುವುದೇ ಆಗಿತ್ತು. ಅದೆಲ್ಲದರ ಉದ್ದೇಶವಾದರೂ ಏನು? ಪುರೋಹಿತನು ಖಂಡಿತವಾಗಿಯೂ ಸಾಮಾಜಿಕ ಮನ್ನಣೆ, ಸನ್ಮಾನಕ್ಕೆ ಅರ್ಹನಾಗಿದ್ದನು. ನೀವು ಗಮನಿಸಬೇಕಾದ ಮತ್ತೊಂದು ಅಂಶವೆಂದರೆ ಎಲ್ಲ ದೇಶಗಳಲ್ಲೂ ಸಮಾಜದ ಶ್ರೇಣಿಯಲ್ಲಿ ಪುರೋಹಿತನ ಸ್ನಾನ ಅತ್ಯುಚ್ಚವಾದುದು. ಭಾರತದಲ್ಲಂತೂ ಅತ್ಯಂತ ಕಡುಬಡವನಾದ ಬ್ರಾಹ್ಮಣನೂ, ತನ್ನ ಜನ್ಮವಿಶೇಷದಿಂದ, ದೇಶದ ರಾಜಾಧಿರಾಜನಿ ಗಿಂತಲೂ ಅಧಿಕವಾದ ಸನ್ಮಾನ ಮರಾದಿಗಳಿಗೆ ಪಾತ್ರನಾಗಿದನು. ಭಾರತದಲ್ಲಂತೂ ವಿಪ್ರರೆಂದರೆ ಮದ್ಯಾದಾಸಂಪನ್ನ ಮತ್ತು ಅತ್ಯಂತ ಸಂಭಾವಿತ, ಆದರ ಸಮಾಜದ ಕಾನೂನಿನ ವ್ಯವಸ್ಥೆ ಅವನನ್ನೆಂದಿಗೂ ಧನಿಕನಾಗಲು ಬಿಡುತ್ತಿರಲಿಲ್ಲ. ಈ ನಿಯಮಗಳು ಅವನನ್ನು ಚಿರ ದಾರಿದ್ರದಲ್ಲಿಯೇ ತನ್ನ ಬಾಳನ್ನು ತೇಯುವಂತೆ ಮಾಡುತ್ತದೆ. ಅವನಿಗೆ ಸಲ್ಲುವುದೇನಿದ್ದರೂ ಈ ಶ್ರೇಷ್ಠವಾದ ಸನ್ಮಾನ, ಮಯ್ಯಾದೆಯಷ್ಟೇ. ಅವನು ತನಗಿಷ್ಟಬಂದದ್ದನ್ನೆಲ್ಲಾ ಮಾಡುವಂತಿಲ್ಲ. ಸಮಾಜದ ಸ್ತರವಿನ್ಯಾಸದಲ್ಲಿ ಜಾತಿ ಎಷ್ಟು ಉಚ್ಚವಾಗಿರುತ್ತದೋ ಅಷ್ಟೂ ಆ ಜಾತಿ ಅನುಭವಿಸಬಹುದಾದ ಭೋಗಸುಖಗಳ ಮೇಲೆ ಕಡಿತಗಳಿದ್ದವು. ಜಾತಿ ಎಷ್ಟು ಉಚ್ಚವಾಗಿತೊ, ಅವನ ಆಹಾರದ ಬಗೆಗಳೂ ಕಡಿಮೆ ಹಾಗೂ ತೆಗೆದುಕೊಳ್ಳಬೇಕಾಗಿದ್ದ ಆಹಾರದ ಪ್ರಮಾಣವೂ ಕಡಮೆಯೇ, ಅವನು. ಅವಲಂಬಿಸಬಹುದಾದ ವೃತ್ತಿಗಳೂ ಕಡಿಮೆ. ನಿಮಗೆ ಅವನ ಜೀವನ ಒಂದು ಕಷ್ಟ ಪರಂಪರೆಗಳ ಬವಣೆಯಲ್ಲದೆ ಮತ್ತೇನೂ ಅಲ್ಲ ಎನ್ನಿಸುವುದು ಸಹಜ. ತಿನ್ನುವುದರಲ್ಲಿ, ಕುಡಿಯುವುದರಲ್ಲಿ, ಪ್ರತಿಯೊಂದರಲ್ಲೂ ಅದೊಂದು ನಿರಂತರವಾದ ಕಠೋರ ನಿಯಮಗಳಿಂದ ಬದ್ದವಾದ ಬಾಳು ಅವನದಾಗಿತ್ತು. ಯಾವುದೇ ತಪ್ಪಿಗಾಗಿ ಕೆಳಜಾತಿಯವನು ಕೊಡಬೇಕಾದ ದಂಡಕ್ಕಿಂತಲೂ ಉಚ್ಚಜಾತಿಯವನು ಅದರ ಹತ್ತರಷ್ಟು ತೆರಬೇಕು. ಕೆಳಜಾತಿಯವನು ಸುಳ್ಳು ಹೇಳಿದರೆ ಅವನಿಗೆ ಒಂದು ಡಾಲರ್ ದಂಡವೆಂದಾದರೆ, ಒಬ್ಬ ಬ್ರಾಹ್ಮಣ ಅದೇ ತಪ್ಪಿಗೆ ನೂರು ಡಾಲರ್ ದಂಡ ತೆರಬೇಕಿತ್ತು. ಕಾರಣ ಅವನು ಚೆನ್ನಾಗಿ ತಿಳಿದೂ ಮಾಡಿದ ತಪ್ಪು ಅದು. ಆರಂಭದಲ್ಲಿಯೇನೋ ಈ ವ್ಯವಸ್ಥೆ ಭವ್ಯವಾಗಿಯೇ ಇತ್ತು. ಆದರೆ ನಂತರ ಈ ಪುರೋಹಿತರೇ ಎಲ್ಲ ಅಧಿಕಾರವನ್ನು ತಮ್ಮ ಕೈಗೆ ತೆಗೆದುಕೊಳ್ಳಲು ಹೊರಟ ಒಂದುಕಾಲ ಬಂದಿತು. ಅವರು ತಮ್ಮ ಅಧಿಕಾರದ ಮೂಲರಹಸ್ಯ - ಧನವರ್ಜನೆ ಎಂಬುದನ್ನೇ ಮರೆತರು. ಅವರಿಗೆ ಅನ್ನ ವಸ್ತ್ರಾದಿಗಳನ್ನೆಲ್ಲ ಕೊಟ್ಟು ಸಮಾಜ ಅವರನ್ನು ಪೋಷಿಸುತ್ತಿದ್ದುದರ ಉದ್ದೇಶ ಇಷ್ಟೆ; ಅವರು ಅಧ್ಯಯನದಲ್ಲಿ, ಬೋಧನೆಯಲ್ಲಿ, ಗಹನವಾದ ಚಿಂತನೆಗಳಲ್ಲಿ ತಮ್ಮನ್ನು ತಾವೇ ತೊಡಗಿಸಿಕೊಳ್ಳಲಿ ಎಂದು. ಅವರು ಅದಕ್ಕೆ ಬದಲಾಗಿ ತಮ್ಮ ಚಾಚಿದ ಹಸ್ತಗಳಿಂದ ಸಮಾಜದ ಸಂಪತ್ತನ್ನು ತಮ್ಮ ಮುಷ್ಟಿಯಲ್ಲಿಟ್ಟುಕೊಳ್ಳಲು ಪ್ರಾರಂಭಿಸಿದರು. ನಿಮ್ಮ ಭಾಷೆಯಲ್ಲಿ ಹೇಳಬೇಕೆಂದರೆ ಅವರು ಹಣವನ್ನು ದೋಚುವ ಧನಪಿಶಾಚಿಗಳಾಗಿ ತಮ್ಮ ಘನವಾದ ಧೈಯೋದ್ದೇಶಗಳನ್ನು ಮರೆತರು.</p>
<p>ಬ್ರಾಹ್ಮಣರ ನಂತರ ಇದ್ದ ಎರಡನೆಯ ವರ್ಣವೇ ರಾಜರದು, ಅಂದರೆ ಕ್ಷತ್ರಿಯರದು. ವಾಸ್ತವವಾಗಿ ಅಧಿಕಾರ ಇದ್ದುದು ಅವರ ಕೈಯಲ್ಲಿಯೇ. ಅಷ್ಟೇ ಅಲ್ಲ ;</p>

<!-- 349-8/0362-->
<p>ಅವರಲ್ಲಿಯೇ ನಮ್ಮ ದೇಶದ ಎಲ್ಲ ಪ್ರಾಜ್ಞರೂ ಶ್ರೇಷ್ಠ ಚಿಂತಕರೂ ಹುಟ್ಟಿರುವುದು - ಬ್ರಾಹ್ಮಣವರ್ಗದಲ್ಲಲ್ಲ. ಇದೊಂದು ಕೌತುಕವೇ ಸರಿ. ನಮ್ಮ ದೇಶದ ಎಲ್ಲ ದೈವಜ್ಞರೂ - ಒಬ್ಬರಾದರೂ ವ್ಯತಿಕ್ರಮವಿಲ್ಲದೆ - ಎಲ್ಲರೂ ಈ ರಾಜವಂಶಕ್ಕೆ ಸೇರಿದವರಾಗಿರುತ್ತಾರೆ. ಮಹಾಮನೀಷಿಯಾದ ಶ್ರೀಕೃಷ್ಣನೂ ಕ್ಷತ್ರಿಯಕುಲಕ್ಕೇ ಸೇರಿದವನು; ಮತ್ತು ಶ್ರೀರಾಮನೂ ಸಹ ಕ್ಷತ್ರಿಯ ಸಂಜಾತನೇ ಮತ್ತು ನಮ್ಮ ಶ್ರೇಷ್ಠ ದಾರ್ಶನಿಕರಲ್ಲಿ ಹೆಚ್ಚುಕಡಿಮೆ ಎಲ್ಲರೂ ಸಿಂಹಾಸನದ ಮೇಲೆ ಕುಳಿತಿದ್ದವರೇ. ಈ ರಾಜಸಿಂಹಾಸನದಿಂದಲೇ 'ತ್ಯಾಗಮಾಡಿ' ಎಂಬ ಕೂಗು ಧ್ವನಿತವಾದದ್ದು. ಈ ಕ್ಷತ್ರಿಯರೇ ಅವರ ರಾಜರಾಗಿದ್ದರು ಮತ್ತು ಇವರೇ ಅವರ ದಾರ್ಶನಿಕರೂ ಆಗಿದ್ದರು. ಇವರೇ ನಮ್ಮ ಉಪನಿಷತ್ತುಗಳಲ್ಲಿ ಮಾತನಾಡುವವರು. ಇವರು ತಮ್ಮ ಬುದ್ಧಿಶಕ್ತಿಯಲ್ಲಿ ಮತ್ತು ವಿಚಾರಗಳಲ್ಲಿ ಪುರೋಹಿತರಿಗಿಂತಲೂ ಹೆಚ್ಚು ಮೇಧಾವಿಗಳೂ ಹೆಚ್ಚು ವರ್ಚಸ್ಸುಳ್ಳವರೂ ಆಗಿದ್ದರು. ಅದಲ್ಲದೆ ಇವರು ತಮ್ಮ ಕೈಯಲ್ಲಿ ಆಡಳಿತವನ್ನಿಟ್ಟುಕೊಂಡಿದ್ದ ರಾಜರು ಬೇರೆ. ಇಷ್ಟಾದರೂ ಪುರೋಹಿತರು ಎಲ್ಲ ಅಧಿಕಾರವನ್ನೂ ಪಡೆದು ಇವರ ಮೇಲೆ ದಬ್ಬಾಳಿಕೆ ನಡೆಸುತ್ತಿದ್ದರು. ಈ ರೀತಿ ಮೊದಲ ಎರಡು ವರ್ಣದವರ- ಅಂದರೆ ಬ್ರಾಹ್ಮಣರ ಮತ್ತು ಕ್ಷತ್ರಿಯರ ನಡುವೆ ಅಧಿಕಾರಕ್ಕಾಗಿ ರಾಜಕೀಯ ಪೈಪೋಟಿಯ ಶೀತಲ ಯುದ್ದ ನಡೆಯುತ್ತಲೇ ಇತ್ತು.</p>
<p>ಅಲ್ಲಿ ಮತ್ತೊಂದು ವಿಶೇಷವಿತ್ತು. ನನ್ನ ಇಲ್ಲಿನ ಮೊದಲ ಉಪನ್ಯಾಸಕ್ಕೆ ಬಂದಿದ್ದವರಿಗೆ, ನಾನು ಭಾರತದಲ್ಲಿನ ಎರಡು ದೊಡ್ಡ ಜನಾಂಗಗಳಾದ ಆರರು ಮತ್ತು ಆರೈತರರ ಬಗ್ಗೆ ನನ್ನ ಉಪನ್ಯಾಸದಲ್ಲಿ ಉಲ್ಲೇಖಿಸಿದ್ದು ನೆನಪಿರಬೇಕು ಈ ಆರ್ ಜನಾಂಗದಲ್ಲಿಯೇ ಮೇಲಿನ ಮೂರು ವರ್ಣದವರೂ ಇರುವುದು. ಮಿಕ್ಕವ ರೆಲ್ಲರೂ ಅಂತ್ಯಜರು ಅಥವಾ ಶೂದ್ರರೆಂಬ ಹೆಸರಿನಡಿ ಬರುತ್ತಾರೆ. ಅವರು ಆರರೇ ಅಲ್ಲ. (ಹೊರಗಿನಿಂದ ಭಾರತಕ್ಕೆ ಬಂದ ಹೆಚ್ಚಿನ ವಿದೇಶಿಗಳು ಅಲ್ಲಿ ಈ ಶೂದ್ರರನ್ನು ಅಂದರೆ ಮೂಲನಿವಾಸಿಗಳನ್ನು ಕಂಡರು. ) ಅದು ಹೇಗಾದರಿರಲಿ, ಈ ಆರರಲ್ಲದ ದೊಡ್ಡ ಜನಸಮೂಹ ಮತ್ತು ಅವರೊಂದಿಗೆ ಬೆರೆತ ಇತರರು ಕಾಲಕ್ರಮದಲ್ಲಿ ಸಭ್ಯರಾದಾಗಅವರೆಲ್ಲರೂ ಆರರೊಡನೆ ಸಮಾನ ಹಕ್ಕುಗಳಿಗೋಸ್ಕರ ಒಳಸಂಚು ನಡೆಸತೊಡಗಿದ. ಈ ಆರರಲ್ಲದವರು ಮೇಲ್ವರ್ಗದ ಆದ್ಯರ ಶಾಲಾ-ಕಾಲೇಜುಗಳನ್ನು ಸೇರಬಯಸಿದರು. ಅವರು ಆಚರಿಸುವ ಧಾರ್ಮಿಕ ವಿಧಿ ವಿಧಾನಗಳೆಲ್ಲವನ್ನೂ ಅವರೂ ಆಚರಿಸಬಯಸಿದರು. ಧರ್ಮದಲ್ಲಿ, ರಾಜಕೀಯದಲ್ಲಿ ಆರರಿಗೆ ಯಾವ ಹಕ್ಕುಗಳಿದ್ದಿತೋ ಅದೇ ರೀತಿಯ ಸಮಾನ ಹಕ್ಕುಗಳು ತಮಗೂ ಇರಬೇಕೆಂದರು. ಆದರೆ ಅಂತಹ ಹಕ್ಕು ಸಾಧನೆಗೆ ಬ್ರಾಹ್ಮಣ ಪುರೋಹಿತರ ಪ್ರಬಲವಾದ ವಿರೋಧವಿತ್ತು. ಇಲ್ಲಿ ನೀವು ಗಮನಿಸಬೇಕಾದ ಅಂಶವೆಂದರೆ, ಪ್ರತಿಯೊಂದು ದೇಶದಲ್ಲೂ ಈ ಪುರೋಹಿತರ ಸ್ವಭಾವವೇ ಅಂತಹುದುಅವರು ಸ್ವಭಾವತಃ ಅತ್ಯಂತ ಸಂಪ್ರದಾಯ ವಾದಿಗಳು. ಎಲ್ಲಿಯವರೆವಿಗೆ ಪೌರೋಹಿತ್ಯ ಒಂದು ವೃತ್ತಿಯಾಗಿರುತ್ತದೋ ಅಲ್ಲಿಯವರೆವಿಗೂ ಇದು ಅವಶ್ಯವಾಗಿ ಹಾಗೆಯೇ ಇರುತ್ತದೆ. ಸಂಪ್ರದಾಯವಾದಿ ಗಳಾಗಿರುವುದರಲ್ಲಿ ಪುರೋಹಿತರ ಸ್ವಾರ್ಥ ಅಡಗಿದೆ. ಹೀಗಾಗಿ ಈ ಆರ ಜನಾಂಗದ ಹೊರಗಿನಿಂದ ಉಕ್ಕಿ ಬರುತ್ತಿದ್ದ ಕೊಭೆ</p>

<!-- 349-8/0363-->

<p>ಅಸಮಾಧಾನಗಳನ್ನು ಪುರೋಹಿತರು ತಮ್ಮ ಎಲ್ಲ ಶಕ್ತಿಯಿಂದಲೂ ಹತ್ತಿಕ್ಕಲು ಪ್ರಯತ್ನಿಸುತ್ತಿದ್ದರು. ಅಲ್ಲದೆ ಈ ಆರಜನಾಂಗ ದೊಳಗೇ ಪ್ರಚಂಡವಾದ ಧಾರ್ಮಿಕ ಕೋಭೆ ಇತ್ತು ಮತ್ತು ಅದಕ್ಕೆ ಈ ಕ್ಷಾತ್ರ ವರ್ಣದವರೇ ಮುಂದಾಳುಗಳಾಗಿದ್ದರು.</p>
<p>ಇಷ್ಟಲ್ಲದೆ ಭಾರತದಲ್ಲಿ ಆಗಲೇ ಕಟ್ಟಾ ಆಚಾರವಂತರಾದ ಜೈನ ಸಂಪ್ರದಾಯ ವೊಂದಿತ್ತು. ಅವರು ಇವತ್ತಿಗೂ ಹಾಗೆಯೇ. ಅದು ಅತ್ಯಂತ ಪ್ರಾಚೀನವಾದ ಪಂಗಡವಾಗುತ್ತು. ಅವರು ಹಿಂದೂಗಳ ಆರ್ಷೆಯ ಗ್ರಂಥಗಳಾದ ವೇದಗಳು ಪ್ರಮಾಣಸಮ್ಮತವಲ್ಲವೆಂದು ಘೋಷಿಸಿದರು. ತಾವೇ ಗ್ರಂಥಗಳನ್ನ ರಚಿಸಿ, “ಇವುಗಳು ಮಾತ್ರವೇ ಮೂಲ ಗ್ರಂಥಗಳು, ಮೂಲ ವೇದಗಳು. ಈಗ ವೇದಗಳೆಂಬ ಹೆಸರಿನಲ್ಲಿ ಚಾಲ್ತಿಯಲ್ಲಿರುವ ಗ್ರಂಥಗಳೆಲ್ಲ ಈ ಬ್ರಾಹ್ಮಣರಿಂದ ಜನರನ್ನು ಮರುಳು ಮಾಡಲು ರಚಿಸಲ್ಪಟ್ಟ ಗ್ರಂಥಗಳು' ಎಂದು ಹೇಳಿದರು. ಅವರೂ ಅದೇ ರೀತಿಯ ಜೀವನ ಯೋಜನೆಯನ್ನು ಹಾಕಿಟ್ಟಿದ್ದರು. ಶಾಸ್ತ್ರಗಳ ಬಗೆಗಿರುವ ಹಿಂದೂಗಳ ವಾದವನ್ನು ಎದುರಿಸುವುದು ಬಹಳ ಕಷ್ಟ, ಈ ಜೈನರೂ ಸಹ ತಮ್ಮ ಗ್ರಂಥಗಳ ಮೂಲಕವೇ ಈ ಪ್ರಪಂಚ ಸೃಷ್ಟಿಯಾದದ್ದೆಂದರು. ಅವರ ಗ್ರಂಥಗಳೆಲ್ಲ ಹೆಚ್ಚು ಲೋಕಾರೂಢಿಯಾದ ಭಾಷೆಯಲ್ಲೇ ರಚಿತವಾಗಿದ್ದಿತು. ಸಂಸ್ಕೃತ ಅಷ್ಟು ಹಿಂದಿನ ಕಾಲದಲ್ಲಿಯೇ ಆಡುಭಾಷೆಯಾಗಿ ವ್ಯವಹರಿಸಲ್ಪಡುವುದು ನಿಂತುಹೋಗಿತ್ತು. ಆಗಿನ ಆಡುಭಾಷೆ ಯೊಂದಿಗಿನ ಸಂಸ್ಕೃತದ ಸಂಬಂಧ ನಿಮ್ಮ ಲ್ಯಾಟಿನ್ ಭಾಷೆ ಆಧುನಿಕ ಇಟಾಲಿಯನ್ ಭಾಷೆಯೊಡನೆ ಹೊಂದಿರುವ ಸಂಬಂಧದಂತಿತ್ತು. ಈ ಜೈನರು ತಮ್ಮ ಗ್ರಂಥಗಳೆಲ್ಲ ವನ್ನೂ ಪಾಲಿ ಭಾಷೆಯಲ್ಲೇ ರಚಿಸಿದರು. ಬ್ರಾಹ್ಮಣರು ಅವರನ್ನು ನಿಮ್ಮ ಪುಸ್ತಕ ಗಳನ್ನು ಬಿಡಿ, ಅದು ಪಾಲಿಭಾಷೆಯಲ್ಲಿ ತಾನೇ ಇರುವುದು' ಎಂದು ಆಕ್ಷೇಪಿಸಿದಾಗ ಅವರು 'ಸಂಸ್ಕೃತ ಮೃತವಾದ ಭಾಷೆ' ಎಂದು ಚುಚ್ಚು ನುಡಿಯುತ್ತಿದ್ದರು. - ಈ ಜೈನರು ಅವರ ರೀತಿ-ನೀತಿಗಳಲ್ಲಿ ವೈದಿಕರಿಗಿಂತ ಭಿನ್ನರಾಗಿದ್ದರು. ವಸ್ತುತಃ ನೀವಿಲ್ಲಿ ಗಮನಿಸಬೇಕಾದುದು, ಈ ಹಿಂದೂಗಳ ಧರ್ಮಗ್ರಂಥಗಳಾದ ವೇದವಾಜ್ಞಯವು ಒಂದು ಬೃಹತ್ ಸಂಗ್ರಹ. ಧರ್ಮದ ಪರ್ಯಾಲೋಚನೆ, ಅಂದರೆ ಅಧ್ಯಾತ್ಮದ ಭಾಗ ಬರುವವರೆಗೂ ಕೆಲವು ಪ್ರಾರಂಭಿಕ ಭಾಗಗಳಲ್ಲಂತೂ ದೃಷ್ಟಿ ಸ್ಕೂಲವಾಗಿದೆ. ನಾನೀಗ ಹೇಳುತ್ತಿರುವ ಈ ಜೈನ ಮುಂತಾದ ಪಂಗಡಗಳೆಲ್ಲಾ ವೇದಗಳ ಈ ಅಧ್ಯಾತ್ಮ ಭಾಗವನ್ನೇ ತಾವು ಬೋಧಿಸುತ್ತಿರುವುದು ಎಂದು ಒತ್ತಿ ಹೇಳುತ್ತಿದ್ದರು. ಈ ಪುರಾತನ ವೇದಗಳಲ್ಲಿ ಮೂರು ಸೋಪಾನಗಳಿವೆ: ಮೊದಲನೆಯದು ಕರ್ಮಾನುಷ್ಠಾನ, ಎರಡನೆಯದು ಉಪಾಸನೆ, ಮೂರನೆಯದೇ ಜ್ಞಾನ. ವ್ಯಕ್ತಿ ಯಾವಾಗ ಕರ್ಮ ಮತ್ತು ಉಪಾಸನೆಗಳಿಂದ ತನ್ನನ್ನು ತಾನು ಪುನೀತನಾಗಿಸಿಕೊಳ್ಳುತ್ತಾನೋ ಅಂತಹವನ ಆಂತರದಲ್ಲಿ ಭಗವಂತನು ಪ್ರಕಾಶನಾಗುತ್ತಾನೆ. ಆಗ ಆ ವ್ಯಕ್ತಿ ಭಗವಂತನು ತನ್ನಲ್ಲೇ ನೆಲೆಸಿರುವುದನ್ನು ಸಾಕ್ಷಾತ್ಕಾರ ಮಾಡಿಕೊಳ್ಳುತ್ತಾನೆ. ಅಂತಹವನು ಮಾತ್ರವೇ ಭಗವಂತನನ್ನು ಕಂಡಿರಲು ಸಾಧ್ಯ. ಕಾರಣ ಆತನ ಅಂತರಂಗ ಪರಿಶುದ್ಧವಾಗಿದೆ. ಏನಿದ್ದರೂ ಕರ್ಮಾನುಷ್ಠಾನ ಮತ್ತು ಉಪಾಸನೆಯಿಂದ ಮಾತ್ರವೇ ಈ ಚಿತ್ತಶುದ್ಧಿ</p>

<!-- 349-8/0364-->
<p>ಬರುವುದು. ಅಷ್ಟೇ ಹೊರತು ಮುಕ್ತಿ ಎಂಬುದು ಆಗಲೇ ಇದೆ. ಅದು ನಮಗೆ ಗೊತ್ತಿಲ್ಲ. ಆದ್ದರಿಂದಲೇ ಈ ಕರ್ಮ, ಉಪಾಸನೆ ಮತ್ತು ಜ್ಞಾನ - ಇವು ಮೂರೂ ಸೋಪಾನಗಳು.</p>
<p>(ಈ ಜೈನ ಸಂಪ್ರದಾಯದವರು) ಕರ್ಮಾನುಷ್ಠಾನ ಎಂದರೆ ಪರೋಪಕಾರವೆಂದೇ ಅರ್ಥೆಸಿದರು. ಕರ್ಮಾನುಷ್ಠಾನ ಎಂಬುದರ ಇಂಗಿತವೇನೋ ಸ್ವಲ್ಪಮಟ್ಟಿಗೆ ಹಾಗಿದ್ದಿರಬಹುದು. ಆದರೆ ಬ್ರಾಹ್ಮಣರಿಗೆ ಕರ್ಮಾನುಷ್ಠಾನವೆಂದರೆ ಬಹುಮಟ್ಟಿಗೆ ಈ ವಿಧಿವಿಹಿತವಾದ ಕ್ರಿಯಾದಿಗಳನ್ನು ವಿಸ್ತತವಾಗಿ ನಡೆಸುವುದೆಂದೇ ಆಗಿತ್ತು. ಅವು ಹಸು, ಕೋಣ, ಮೇಕೆ ಮುಂತಾದ ಪ್ರಾಣಿಗಳೆಲ್ಲವನ್ನು ಬಲಿ ಕೊಟ್ಟು, ಅವುಗಳು ಹಸಿಹಸಿಯಾಗಿರುವಾಗಲೇ ಯಜ್ಞಾಗ್ನಿಗೆ ಆಹುತಿ ನೀಡುವುದು ಮುಂತಾದ ಅನುಷ್ಠಾನಗಳೇ ಆಗಿದ್ದುವು. ಇಂತಹ ಸಮಯದಲ್ಲಿ ಜೈನರು, ಇವೆಲ್ಲಾ ಕರ್ಮಾನುಷ್ಠಾನವಲ್ಲವೇ ಅಲ್ಲ. ಕಾರಣ ಇತರರನ್ನು ನೋಯಿಸುವುದು ಎಂದಿಗೂ ಯಾವುದೇ ಸತ್ಕರ್ಮವೂ ಆಗಲಾರದು'' ಎಂದು ಘೋಷಿಸಿದರು. ಈ ಜೈನರು ಇಂತಹ ಕರ್ಮಾನುಷ್ಠಾನಗಳ ಕಡೆ ಬೆರಳುಮಾಡಿ ತೋರಿಸುತ್ತಾ, “ನಿಮ್ಮ ವೇದಗಳೆಲ್ಲಾ ಈ ಪುರೋಹಿತರಿಂದ ತಯಾರಿಸಲ್ಪಟ್ಟ ಸುಳ್ಳು ಕಂತೆಗಳು ಎಂಬುದಕ್ಕೆ ಇದೇ ನಿದರ್ಶನ. ಯಾವುದೇ ಸದಂಥವೂ ಪ್ರಾಣಿಬಲಿ ಕೊಡುವುದು ಇವೇ ಮುಂತಾದ ಕರ್ಮಗಳನ್ನು ವಿಧಿಸುವುದಿಲ್ಲವಷ್ಟೆ ! ಇದು ನಂಬಲಸಾಧ್ಯವಾದದ್ದು. ಆದ್ದರಿಂದ ನಿಮ್ಮ ವೇದಗಳಲ್ಲಿ ಲಿಖಿತವಾಗಿರುವ ಈ ಪಶುಬಲಿ ಮತ್ತು ಇತರೇ ಕರ್ಮಾನುಷ್ಠಾನಗಳು ಬ್ರಾಹ್ಮಣರ ಕಲ್ಪನೆಗಳು. ಕಾರಣ ಇದರಿಂದ ಲಾಭ ಪಡೆಯುವವರು ಅವರೊಬ್ಬರೇ. ಇವುಗಳೆಲ್ಲದರಿಂದ ಕೇವಲ ಪುರೋಹಿತನೊಬ್ಬನೇ ಹಣದ ಗಂಟು ಮಾಡಿ ಹಾಯಾಗಿ ಮನೆಯಕಡೆ ನಡೆಯುತ್ತಾನೆ. ಆದ್ದರಿಂದ ಇವೆಲ್ಲ ಪುರೋಹಿತಶಾಹಿ ಎಂದು ವೇದಗಳನ್ನೆಲ್ಲಾ ಉಡಾಯಿಸುತ್ತಿದ್ದರು. * ಈ ಜೈನಮತದ ಒಂದು ಸಿದ್ಧಾಂತವೆಂದರೆ, ಯಾವುದೇ ದೇವರಾಗಲೀ ಇರಲು ಸಾಧ್ಯವಿಲ್ಲ ಎಂಬುದು ಅವರ ವಾದ: “ಈ ಪುರೋಹಿತರೇ ದೇವರೆಂಬುವವನನ್ನು ಹುಟ್ಟುಹಾಕಿದ್ದಾರೆ; ಕಾರಣ, ತಿಳಿಯದ ಜನರು ದೇವರಲ್ಲಿ ನಂಬಿಕೆಯಿಟ್ಟು ತಮಗೆ ದಕ್ಷಿಣೆ ಕೊಡಲಿ ಎಂದು. ಇವೆಲ್ಲಾ ಶುದ್ದ ಅನರ್ಥ! ದೇವರೂ ಇಲ್ಲ, ದಿಂಡರೂ ಇಲ್ಲ. ಇರುವುದೇನಿದ್ದರೂ ಪ್ರಕೃತಿ ಮತ್ತು ಜೀವಿಗಳು ಅಷ್ಟೆ ! ಜೀವಿಗಳು ಬದುಕಿನಲ್ಲಿ ಸಿಲುಕಿಕೊಂಡು ಮನುಷ್ಯ ಶರೀರವೆಂದು ಕರೆಯಲ್ಪಡುವ ಈ ಅರಿವೆಯನ್ನು ಹಾಕಿಕೊಂಡಿದ್ದಾರೆ'' ಎಂಬುದಾಗಿತ್ತು. ಆದರೆ ಇಂತಹ ನಿಲುವಿನಿಂದ ಭೌತಿಕವಾದದ್ದೆಲ್ಲವೂ ಹೇಯವಾದುದು ಎಂಬ ಸಿದ್ದಾಂತ ಸಹಜವಾಗಿ ಮೂಡಿತು. ದೇಹವನ್ನು ದಂಡಿಸಬೇಕು ಎಂಬ ಯಾತನಾಮಯವಾದ ತಪಸ್ಸಿನ ಸಿದ್ದಾಂತದ ಪ್ರಪ್ರಥಮ ಪ್ರವರ್ತಕರು ಇವರೇ. ಅಶುದ್ಧವಾದುದೆಲ್ಲದರ ಪರಿಣಾಮವೇ ದೇಹವಾದುದರಿಂದ, ಈ ದೇಹವೂ ಹೇಯವಾದುದಲ್ಲವೇ ಎಂಬುದೇ ಅವರ ವಿಚಾರ. ಆದ್ದರಿಂದಲೇ ಯಾವುದೇ ಒಬ್ಬ ವ್ಯಕ್ತಿ ಒಂಟಿ ಕಾಲಿನಲ್ಲಿ ಸ್ವಲ್ಪಹೊತ್ತು ನಿಂತಿದ್ದರೆ - ಒಳ್ಳೆಯದು, ಇದು ದೇಹಕ್ಕೆ ತಕ್ಕ ಶಾಸ್ತಿ” ಎನ್ನುತ್ತಿದ್ದರು. ನೆತ್ತಿಯೇನಾದರೂ ಗೋಡೆಗೆ ಹೊಡೆದು</p>

<!-- 349-8/0365-->

<p>ಬಾತುಕೊಂಡರೆ - ''ಇದರಿಂದ ಹಿಗ್ಗಬೇಕು ! ಕಾರಣ ಇದು ಬಹಳ ಒಳ್ಳೆಯ ಶಾಸ್ತ್ರಿ' ಎಂದು ಉಪದೇಶಿಸುವರು. ಒಮ್ಮೆ ಫ್ರಾನ್ಸಿಸ್ಕನ್ ಸಂಪ್ರದಾಯದ ಕೆಲವು ಮೂಲಪುರುಷರು, ಸಂತ ಫ್ರಾನ್ಸಿಸ್ನೊಡಗೂಡಿ ಯಾರನ್ನೂ ಕಾಣಲು ಒಂದು ಸ್ಥಳಕ್ಕೆ ಹೋಗುತ್ತಿದ್ದರು. ಸಂತ ಫ್ರಾನ್ಸಿಸ್ ತನ್ನೊಡನಿದ್ದ ಸಹಚರನೊಡನೆ ಹೀಗೆಯೇ ಮಾತನಾಡುತ್ತಾ ತಾವು ನೋಡಲು ಹೋಗುತ್ತಿರುವ ಆ ಯಜಮಾನ ತಮ್ಮನ್ನು ಬರಮಾಡಿಕೊಳ್ಳುವನೋ ಇಲ್ಲವೋ ಎಂದನು. ಆಗ ಆ ಸಹಚರನು ಪ್ರಾಯಶಃ ಆ ಯಜಮಾನ ತಮ್ಮನ್ನು ತಿರಸ್ಕರಿಸಬಹುದು ಎಂದು ಸೂಚಿಸಿದನು. ಆಗ ಸಂತ ಫ್ರಾನ್ಸಿಸ್, 'ಸಹೋದರ, ಅಷ್ಟೇ ಆದರೆ ಸಾಲದು. ನಾವು ಹೋಗಿ ಅವನ ಬಾಗಿಲನ್ನು ತಟ್ಟಿದಾಗ ಅವನು ಈಚೆ ಬಂದು ನಮ್ಮನ್ನು ಹೊರಗೆ ಅಟ್ಟಿದನೆಂದುಕೋ - ಅದೇನೇನೂ ಅಲ್ಲ. ಆದರೆ ನಮ್ಮನ್ನೆಲ್ಲಾ ಕಟ್ಟಿಹಾಕಿ ಸರಿಯಾಗಿ ನಾಲ್ಕು ಬಿಗಿದನೆಂದುಕೋ, ಅದೂ ಸಹ ಏನೇನೂ ಅಲ್ಲ. ಅವನೇನಾದರೂ ನಮ್ಮ ಕೈಕಾಲುಗಳನ್ನೆಲ್ಲಾ ಕಟ್ಟಿ, ಮೈಯ ರೋಮ ರೋಮಗಳಿಂದಲೂ ರಕ್ತ ಚಿಮ್ಮುವಂತೆ ನಮ್ಮನ್ನು ಚೆನ್ನಾಗಿ ಥಳಿಸಿ, ಹೊರಗಡೆ ಹಿಮದ ಮೇಲೆ ನಮ್ಮನ್ನು ಬಿಸಾಕಿದ ಎಂದುಕೊ - ಆಗ ಸಾಕಷ್ಟು ಪುರಸ್ಕಾರ ಆಯಿತೆನ್ನಬಹುದು'' ಎಂದನು.</p>
<p>ಇಂತಹ ಕಠೋರ ತಪಸ್ಸಿನ ವಿಚಾರಗಳು ಆಗಿನ ಕಾಲದಲ್ಲಿ ಪ್ರಚಲಿತವಾಗಿದ್ದುವು. ಈ ಜೈನರು ಇಂತಹ ತಪಸ್ಸಿನ ಪ್ರಪ್ರಥಮ ಮಹಾನ್ ಗುರುಗಳು. ಆದರೆ ಅವರು ಸ್ವಲ್ಪ ಮಹತ್ಕಾರವನ್ನೂ ಮಾಡಿದರು. ಅವರು ಜನರಿಗೆ ಯಾರನ್ನೂ ಹಿಂಸಿಸಬೇಡಿ, ಎಲ್ಲರಿಗೂ ನಿಮಗೆ ಸಾಧ್ಯವಿದ್ದಷ್ಟೂ ಒಳ್ಳೆಯದನ್ನು ಮಾಡಿ - ಇದೇ ಎಲ್ಲ ನೀತಿ, ಎಲ್ಲ ಸದಾಚಾರ; ಇವಿಷ್ಟೇ ನೀವು ಆಚರಿಸಬೇಕಾದ ಕರ್ಮ; ಮಿಕ್ಕದ್ದೆಲ್ಲವೂ ಶುದ್ಧ ಅನರ್ಥವಾದದ್ದು. ಇವೆಲ್ಲ ಬ್ರಾಹ್ಮಣರ ಕೆಲಸ, ಅವೆಲ್ಲವನ್ನೂ ಕಿತ್ತೊಗೆಯಿರಿ' ಎಂದು ಉಪದೇಶಿಸಿದರು. ಅಷ್ಟಕ್ಕೇ ನಿಲ್ಲದೆ ಈ ಜೈನರು ಕಾರೋನ್ಮುಖರಾಗಿ ಈ ತತ್ವವೊಂದನ್ನೇ ವಿಸ್ತ್ರತವಾಗಿ ಆಚರಣೆಯಲ್ಲಿ ತಂದರು. ಇದೊಂದು ಅದ್ಭುತವಾದ ಆದರ್ಶ. ಅದರಲ್ಲೂ ಅಹಿಂಸೆ ಮತ್ತು ಪರೋಪಕಾರವೆಂಬ ಒಂದು ಅಮೋಘವಾದ ತತ್ಯದಿಂದ, ನಾವು ನೈತಿಕ ಆದರ್ಶವೆಂದು ಕರೆಯುವ ಸಕಲವನ್ನೂ ಅವರು ಹೇಗೆ ಸಿದ್ಧಪಡಿಸುತ್ತಾರೆಂಬುದು ಒಂದು ಚಮತ್ಕಾರವೇ ಸರಿ!</p>
<p>ಈ ಜೈನ ಸಂಪ್ರದಾಯ ಬುದ್ಧನಿಗಿಂತಲೂ ಕೊನೆಯಪಕ್ಷ ೫೦೦ ವರ್ಷಗಳಿಗಿಂತಲೂ ಹಿಂದೆಯೇ ಅಸ್ತಿತ್ವದಲ್ಲಿತ್ತು; ಬುದ್ಧದೇವನಂತೂ ಕ್ರಿಸ್ತನಿಗಿಂತ ೫೫೦ ವರ್ಷ ಹಿಂದಿನವನಾಗಿದ್ದನು. (ಈ ಜೈನ ಸಂಪ್ರದಾಯದವರು) ಸಮಸ್ತ ಪ್ರಾಣಿಸಂಕುಲವನ್ನೂ ಐದು ಭಾಗಗಳಾಗಿ ವಿಂಗಡಿಸುತ್ತಾರೆ: ಅವುಗಳಲ್ಲಿ ಅತ್ಯಂತ ನಿಮ್ಮ ಸ್ತರದಲ್ಲಿರುವ ಜೀವಿಗಳಿಗೆ, ಕೇವಲ ಒಂದೇ ಇಂದ್ರಿಯ - ಅಂದರೆ ಸ್ಪರ್ಶೇಂದ್ರಿಯ ಮಾತ್ರವೇ ಇರುವುದು. ಅದಕ್ಕಿಂತ ಮೇಲಿನ ಸ್ತರದಲ್ಲಿರುವ ಜೀವಿಗಳಿಗೆ ಸ್ಪರ್ಶ ಮತ್ತು ಸ್ವಾದ - ಎರಡು ಇಂದ್ರಿಯಗಳಿವೆ. ತದನಂತರದ ಜೀವಿಗಳಿಗೆ, ಸ್ಪರ್ಶ, ಸ್ವಾದ ಮತ್ತು ಶ್ರವಣೇಂದ್ರಿಯಗಳಿವೆ. ಚತುರ್ಥಸ್ತರದಲ್ಲಿರುವ ಜೀವಿಗಳಿಗೆ ಸ್ಪರ್ಶ, ಸ್ವಾದ, ಶ್ರವಣ</p>

<!-- 349-8/0366-->
<p>ಮತ್ತು ದರ್ಶನೇಂದ್ರಿಯಗಳಿವೆ. ಎಲ್ಲಕ್ಕಿಂತಲೂ ಮೇಲಿನ ಸ್ತರದಲ್ಲಿರುವ ಜೀವಿಗಳಿಗೆ ಪಂಚೇಂದ್ರಿಯಗಳಿರುತ್ತವೆ. ಮೊದಲ ಎರಡು ಸ್ತರದಲ್ಲಿರುವ - ಒಂದು ಇಂದ್ರಿಯ ಮತ್ತು ಎರಡು ಇಂದ್ರಿಯಗಳಿರುವ - ಜೀವಿಗಳು ಬರಿದೇ ಕಣ್ಣುಗಳಿಗೆ ಗೋಚರವಲ್ಲ. ಅವು ಜಲರಾಶಿಯಲ್ಲೆಲ್ಲಾ ಇರುತ್ತವೆ. ಜೈನರ ಮತದಲ್ಲಿ (ಈ ನಿಮ್ಮ ಸ್ವರದಲ್ಲಿರುವ ಜೀವರಾಶಿಯನ್ನು ) ಕೊಲ್ಲುವುದು ಘೋರವಾದ ಪಾಪ ! ಈ ಅತ್ಯಂತ ಸಣ್ಣ ಕ್ರಿಮಿಗಳ ಬಗ್ಗೆ ತಿಳುವಳಿಕೆ ಆಧುನಿಕ ಪ್ರಪಂಚದಲ್ಲಿ ಕಳೆದ ಇಪ್ಪತ್ತು ವರ್ಷಗಳಿಂದಷ್ಟೇ ಮೂಡಿದೆ; ಆದ್ದರಿಂದ ಅವುಗಳ ಬಗ್ಗೆ ಯಾರಿಗೂ ಏನೂ ಗೊತ್ತಿರಲಿಲ್ಲ. ಜೈನರ ಮತದಲ್ಲಿ ಈ ಅತ್ಯಂತ ನಿಮ್ಮ ಸ್ತರದ ಪ್ರಾಣಿಗಳು ಏಕೇಂದ್ರಿಯವುಳ್ಳವು - ಸ್ಪರ್ಶಾನುಭೂತಿಯನ್ನು ಬಿಟ್ಟರೆ ಅವಕ್ಕೆ ಬೇರೇನೂ ಇಲ್ಲ. ಅದರ ಮೇಲಿನ ಸ್ತರದಲ್ಲಿರುವ ಪ್ರಾಣಿಗಳೂ ಸಹ ಗೋಚರವಲ್ಲ. ಆದ್ದರಿಂದಲೇ ನೀರನ್ನು ಕುದಿಸಿದಾಗ ಈ ಪ್ರಾಣಿಗಳೆಲ್ಲ ಕೊಲ್ಲಲ್ಪಡುತ್ತವೆ ಎಂಬುದು ಅವರಿಗೆಲ್ಲ ಗೊತ್ತಿತ್ತು. ಆದ್ದರಿಂದ ಈ ಜೈನಶ್ರಮಣರು ನೀರಡಿಕೆಯಿಂದ ಸತ್ತರೂ ಸರಿಯೇ ಕುದಿಸಿದ ನೀರನ್ನು ಕುಡಿದು ಈ ಪ್ರಾಣಿಗಳನ್ನೆಂದೂ ಕೊಲ್ಲುತ್ತಿರಲಿಲ್ಲ. ಆದರೆ (ಅದೇ ಜೈನಶ್ರಮಣ) ನಿಮ್ಮ ಮನೆಬಾಗಿಲಿಗೆ ಬಂದಾಗ ನೀವೇನಾದರೂ ಆತನಿಗೆ ಕುಡಿಯಲು ಕುದಿಸಿ ಆರಿಸಿದ ನೀರನ್ನು ಕೊಟ್ಟರೆ - ಆ ನೀರಿನ ಸೌಲಭ್ಯ ಶ್ರಮಣನಿಗಾಯಿತೇ ವಿನಃ ಆ ಪ್ರಾಣಿಗಳನ್ನು ಕೊಂದ ಪಾಪ ನಿಮಗೇ ತಟ್ಟುವುದು; ಅವನಿಗಲ್ಲ. ಅವರು 8 ರೀತಿಯ ವಿಚಾರಗಳನ್ನು ವಿಪರೀತಕ್ಕೊಯ್ದದ್ದರಿಂದ ಅವು ಹಾಸ್ಯಾಸ್ಪದವಾದುವು. ಉದಾಹರಣೆಗೆ, ಆ ಶ್ರಮಣ ನೇನಾದರೂ ಸ್ನಾನ ಮಾಡಿದರೆ - ಮೈ ಉಜ್ಜುವಾಗ - ಈ ರೀತಿಯ ಅನೇಕ ಸೂಕ್ಷ್ಮಜೀವಿಗಳನ್ನು ಕೊಲ್ಲಬೇಕಾಗುತ್ತದೆ. ಆದ್ದರಿಂದ ಅವನೆಂದಿಗೂ ಸ್ನಾನವನ್ನೇ ಮಾಡುವುದಿಲ್ಲ. ಬದಲಾಗಿ ತಾನೇ ಕೊಲ್ಲಲ್ಪಟ್ಟರೂ ಸಹ ಅದು ಸರಿಯೆಂದೇ ಹೇಳುತ್ತಾನೆ. ಇವರಿಗೆ ಬದುಕಬೇಕೆಂಬ ಕಾಳಜಿಯಿರಲಿಲ್ಲ. ತಾನು ಸಾಯಿಸಲ್ಪಟ್ಟರೂ ಮತ್ತೊಂದು ಪ್ರಾಣಿಯನ್ನು ರಕ್ಷಿಸುವ ಗೀಳು ಇವರದು. ಆ ಆ ಕಾಲದಲ್ಲಿ ಈ ರೀತಿಯ ಜೈನರಿದ್ದರು. ಅವರಲ್ಲದೆ, ಕಠೋರವಾದ ದೇಹದಂಡನಾ ಕ್ರಮಗಳನ್ನನುಸರಿಸುತ್ತಿದ್ದ ಇನ್ನೂ ಇತರೆ ತಾಪಸಿಗಳ ಪಂಗಡಗಳೂ ಇದ ವು. ಇವೆಲ್ಲ ಒಂದುಕಡೆ ಹೀಗಿರುತಿ ದರೆ ಪುರೋಹಿತ ವರ್ಗದ ಮತು ರಾಜವರ್ಗದ ಮಧ್ಯ ರಾಜಕೀಯ ಮಾತ್ಸರ್ಯ, ವೈಮನಸ್ಯ, ಪೈಪೋಟಿಯಂತ ಇದ್ದೇ ಇತ್ತು. ಅದರ ಜೊತೆ ಜೊತೆಯಲ್ಲೇ ವಿಕ್ಷುಬ್ದ ವಾದ ಸಂಪ್ರದಾಯಗಳೂ ತಲೆಯೆತ್ತುತ್ತಿದ್ದವು. ಇವೆಲ್ಲಕ್ಕಿಂತಲೂ ದೊಡ್ಡದಾದ ಸಮಸ್ಯೆ ಮತ್ತೊಂದಿತ್ತು: ಬಹುಸಂಖ್ಯಾತರಾಗಿದ್ದ ಸಾಧಾರಣ ಜನತೆ, ಆರರಿಗಿರುವಂತೆಯೇ ತಮಗೂ ಸಮಾನವಾದ ಹಕ್ಕುಗಳು ಇರಬೇಕೆಂದು ಹಂಬಲಿಸುತ್ತಿದ್ದರು. ತಮ್ಮ ಬದಿಯಲ್ಲೇ ಜೀವದಾನ ಮಾಡುವ ಪ್ರಕೃತಿಯ ನಿತ್ಯವಾಹಿನಿ ಹರಿಯುತ್ತಿದ್ದರೂ, ಅದರಿಂದ ಒಂದು ಹನಿಯನ್ನೂ ಕುಡಿಯಲು ಹಕ್ಕಿಲ್ಲದೆ, ಬಾಯಾರಿಕೆಯಿಂದಲೇ ಸಾಯಬೇಕಾಗಿದ್ದ ಜನ ಸೋಮವು ಒಂದು ಪ್ರಕ್ಷುಬ್ಧ ಸ್ಥಿತಿಯಲ್ಲಿತ್ತು.</p>
<p>ಇಂತಹ ಒಂದು ಮಹಾಸಂದಿಗ್ಧ ಕಾಲದಲ್ಲಿಯೇ ಈ ಮಹಾನ್ ಪುರುಷಬುದ್ಧದೇವನ ಆವಿರ್ಭಾವವಾಯಿತು. ನಿಮ್ಮಲ್ಲಿ ಬಹುತೇಕರು ಆತನ ಬಗ್ಗೆ, ಆತನ</p>

<!-- 349-8/0367-->

<p>ಜೀವನದ ಬಗ್ಗೆ ತಿಳಿದಿದ್ದೀರಿ. ಯಾವುದೇ ಮಹಾಪುರುಷನ ಸುತ್ತ ಹೆಣೆಯಲ್ಪಡುವಂತೆ ದಂತಕತೆಗಳು ಪವಾಡಗಳೆಲ್ಲವೂ ಇವನ ಸುತ್ತಲೂ ಇದ್ದಾಗ್ಯೂ, ಮೊಟ್ಟ ಮೊದಲನೆಯ ದಾಗಿ ಈತ ಜಗತ್ತಿನ ಐತಿಹಾಸಿಕ ಪ್ರವಾದಿಗಳಲ್ಲಿ ಅತ್ಯಂತ ಪ್ರಮುಖನಾದವನು. ಜಗತ್ತಿನ ಪ್ರವಾದಿಗಳಲ್ಲಿ ಇಬ್ಬರು ಪ್ರವಾದಿಗಳಿಗಂತೂ ಅತ್ಯಂತ ಹೆಚ್ಚಿನ ಪುರಾವೆಗಳಿರುವ ಐತಿಹಾಸಿಕತೆಯಿದೆ. ಒಬ್ಬಾತ ಅತ್ಯಂತ ಪ್ರಾಚೀನವಾದ ಬುದ್ದ ಮತ್ತೊಬ್ಬನೇ ಮಹಮ್ಮದ್, ಕಾರಣ ಇವರಿಬ್ಬರ ಬಗ್ಗೆ ಅವರ ಮಿತ್ರರಲ್ಲಿ ಹಾಗೂ ವೈರಿಗಳಲ್ಲಿ ಒಮ್ಮತ ವಿರುವುದು ನಮಗೆ ಕಂಡುಬರುತ್ತದೆ. ಆದ್ದರಿಂದ ಅಂತಹ ವ್ಯಕ್ತಿಗಳಿದ್ದರೆಂಬುದಂತೂ ನಮಗೆ ಖಚಿತ. ಇನ್ನು ಮಿಕ್ಕ ಇತರರ ಬಗ್ಗೆಯಾದರೋ ಅವರ ಶಿಷ್ಯರು ಏನು ಹೇಳುತ್ತಾರೋ ಅದನ್ನೇ ನಾವು ಒಪ್ಪಿಕೊಳ್ಳಬೇಕಲ್ಲದೆ, ಬೇರೆ ಹೆಚ್ಚಾಗಿ ಅವರ ಬಗ್ಗೆ ನಮಗೇನೂ ಗೊತ್ತಿಲ್ಲ. ನಿಮಗೆಲ್ಲ ಗೊತ್ತಿರುವಂತೆ ನಮ್ಮ ಹಿಂದೂ ಅವತಾರವಾದ ಶ್ರೀಕೃಷ್ಣನಂತೂ ಪುರುಷನೆಂದು ಅಪ್ಪಟ ಪುರಾಣ ಪುರುಷನೇ ಸರಿ. ಅವನ ಜೀವನದ ಬಗ್ಗೆ ಪೌರಾಣಿಕತೆ ದಟ್ಟವಾಗಿದೆ. ಅವನ ಬಗೆಗಿನ ಪ್ರತಿಯೊಂದೂ, ಅವನ ಜೀವನಕಥೆಯ ಬಹುಭಾಗ ಬರೀ ಅವನ ಶಿಷ್ಯರಿಂದಲೇ ಬರೆಯಲ್ಪಟ್ಟಿದ್ದು, ಕೆಲವೊಮ್ಮೆಯಂತೂ ಒಂದೇ ವ್ಯಕ್ತಿಯಲ್ಲಿ ಮೂರು-ನಾಲ್ಕು ವ್ಯಕ್ತಿಗಳು ಮಿಳಿತವಾಗಿರುತ್ತಾರೆ. ಹಾಗೆ ನೋಡಿದರೆ ಅನೇಕ ಅವತಾರ ಪುರುಷರ ಬಗೆಗೆ ಅಷ್ಟೊಂದು ಸ್ಪಷ್ಟವಾಗಿ ನಮಗೇನೂ ಗೊತ್ತಿಲ್ಲ. ಆದರೆ ಬುದ್ಧನ ಸಂಬಂಧವಾಗಿ ಈತನ ಮಿತ್ರರೂ ಮತ್ತು ವೈರಿಗಳಿಬ್ಬರೂ ಬರೆದಿರುವುದರಿಂದ ಇಂತಹ ಐತಿಹಾಸಿಕ ವ್ಯಕ್ತಿ ಇದ್ದನೆಂಬುದಂತೂ ಖಚಿತ. ಸಾಮಾನ್ಯವಾಗಿ ಈ ಪ್ರಪಂಚದಲ್ಲಿ ಒಬ್ಬ ಮಹಾನ್ ವ್ಯಕ್ತಿಯ ಬಗ್ಗೆ ರಾಶಿರಾಶಿಯಾಗಿ ಹೆಣೆಯಲ್ಪಡುವ ಕಟ್ಟುಕತೆಗಳು, ಅಲೌಕಿಕತೆ, ಪವಾಡಗಳು ಮತ್ತು ಇತರೆ ಉಪಾಖ್ಯಾನಗಳು - ಇವುಗಳೆಲ್ಲವನ್ನೂ ವಿಶ್ಲೇಷಿಸಿ ನೋಡಿದಾಗ ಹೊರಗಿನ ಕಥಾ ಸಮೂಹದ ಅಂತರಾಳದಲ್ಲಿ, ಪ್ರತಿಯೊಂದರಲ್ಲೂ ಒಂದು ಅಂತಸ್ಸತ್ವವಿರುವುದು ಕಂಡುಬರುತ್ತದೆ. ಹಾಗೆಯೇ ಈ ವ್ಯಕ್ತಿಯ ಬಗ್ಗೆ ಇರುವ ಕಥಾನಕದಲ್ಲಿ ಒಂದು ಅಂತಸ್ಸತ್ವ ಎದ್ದು ಕಾಣುತ್ತದೆ. ಅದೆಂದರೆ ಈತ ತನಗಾಗಿ, ತನ್ನ ಸ್ವಾರ್ಥಕ್ಕಾಗಿ ಎಂದಿಗೂ ಏನನ್ನೂ ಮಾಡಿದವನಲ್ಲ ! ಇದನ್ನು ನಾವು ಹೇಗೆ ತಿಳಿಯಬಹುದೆಂದರೆ ಒಬ್ಬ ವ್ಯಕ್ತಿಯ ಸುತ್ತ ದಂತಕತೆಗಳನ್ನು ಹೆಣೆಯುವಾಗ, ಆ ದಂತಕಥೆಗಳಿಗೆ ಆ ವ್ಯಕ್ತಿಯ ಸಾಮಾನ್ಯ ಮನೋಧರ್ಮ ಮತ್ತು ಚಲನವಲನಗಳ ಲೇಪವಿರಲೇಬೇಕು. ಬುದ್ಧನ ಸಂಬಂಧದ ಒಂದೇ ಒಂದು ದಂತಕಥೆಯಲ್ಲಾಗಲೀ ಆತನ ಮೇಲೆ ಯಾವುದೇ ದುರ್ನಿತಿಯ ಅಥವಾ ದುರಾಚರಣೆಯ ಅಥವಾ ನೀಚಪ್ರವೃತ್ತಿಯ ಆರೋಪಣೆ ಇರುವುದು ಕಾಣಬರುವುದಿಲ್ಲ. ಆತನ ವೈರಿಗಳೂ ಸಹ ಆತನ ಬಗ್ಗೆ ಮೆಚ್ಚಬಹುದಾದ ಒಂದು ಚಿತ್ರಣವನ್ನೇ ಕೊಟ್ಟಿರುತ್ತಾರೆ.</p>
<p>ಬುದ್ಧದೇವನ ಜನ್ಮಗ್ರಹಣವಾದಾಗ ಆತನ ಮುಖಮುದ್ರೆ ಎಷ್ಟು ನಿರ್ಮಲವಾಗಿತ್ತೆಂದರೆ, ಯಾರೇ ಆಗಲಿ ಆತನ ವದನವನ್ನು ದೂರದಿಂದ ನೋಡಿದರೂ ಆ ವ್ಯಕ್ತಿ ಈ ಬಾಹ್ಯಾಚರಣೆಗಳ ಆಡಂಬರದ ಧರ್ಮಕ್ಕೆ ವಿದಾಯ ಹೇಳಿ, ಸಂನ್ಯಾಸಿಯಾಗಿ, ಮುಕ್ತನಾಗುತ್ತಿದ್ದನು. ಆಗ ದೇವತೆಗಳೆಲ್ಲ ಕಂಗಾಲಾಗಿ, “ಇನ್ನು ನಮಗೆ</p>

<!-- 349-8/0368-->
<p>ಉಳಿಗಾಲವಿಲ್ಲ ಎಂಬುದನ್ನು ಕಂಡರು. ಕಾರಣ, ಈ ದೇವತೆಗಳೆಲ್ಲ ಹೆಚ್ಚುಕಡಿಮೆ, ಈ ಬಾಹ್ಯಾಚರಣೆಯ ಯಜ್ಞಯಾಗಾದಿಗಳ ಹವಿಸ್ಸಿನ ಮೇಲೆಯೇ ಬದುಕಿರುತ್ತಾರೆ. ಈ ಯಜ್ಞಗಳ ಹವಿಸ್ಸೆಲ್ಲ ದೇವತೆಗಳಿಗೆ ಹೋಗುತ್ತಿತ್ತು ಮತ್ತು ಈ ಯಜ್ಞಯಾಗಾದಿಗಳೆಲ್ಲ ನಿಂತುಹೋದೊಡನೆ ದೇವತೆಗಳೆಲ್ಲ ಹಸಿವಿನಿಂದ ಕಂಗಾಲಾಗಿ ಸೊರಗಿ ಸಾಯುವ ಸ್ಥಿತಿಯಲ್ಲಿದ್ದರು; ಕಾರಣ, ಅವರು ತಮ್ಮ ಶಕ್ತಿಯನ್ನೆಲ್ಲಾ ಕಳೆದುಕೊಂಡಿದ್ದರು. ಆಗ ದೇವತೆಗಳೆಲ್ಲಾ ಸೇರಿ, ""ಹೇಗಾದರೂ ಸರಿಯೇ ಈ ಮನುಷ್ಯನನ್ನು ನಾವು ಹುಟ್ಟಡಗಿಸಲೇಬೇಕು. ಅವನ ಪವಿತ್ರತೆಯ ತಾಪ ನಮ್ಮ ಜೀವನಕ್ಕೆ ಸಂಚಕಾರವಾಗಿದೆ' ಎಂದು ಸಮಾಲೋಚಿಸಿದರು. ದೇವತೆಗಳೆಲ್ಲಾ ಸೇರಿ ಒಂದು ಸಂಚನ್ನು ಹೂಡಿ ಬುದ್ದ ದೇವನ ಬಳಿಗೆ ಬಂದು 'ಹೇ ಸೌಮ್ಯ, ನಿನ್ನಲ್ಲಿ ನಮ್ಮದೊಂದು ಕೋರಿಕೆಯಿದೆ. ನಾವೊಂದು ಮಹಾಯಾಗವನ್ನು ಮಾಡಲು ಹೊರಟಿದ್ದೇವೆ. ಅಂದರೆ ನಾವೊಂದು ದೊಡ್ಡ ಅಗ್ನಿಕುಂಡವನ್ನು ಮಾಡಬೇಕಾಗಿದೆ. ಆ ಅಗ್ನಿಯನ್ನು ಪ್ರಜ್ವಲಿಸಲು ಒಂದು ಪವಿತ್ರ ಸ್ಥಾನಕ್ಕಾಗಿ ಇಡೀ ಪ್ರಪಂಚದಲ್ಲೆಲ್ಲಾ ಹುಡುಕಾಟ ನಡೆಸಿದರೂ ಅಂತಹ ಸ್ಥಾನ ನಮಗೆ ಕಾಣ ಸಿಗಲಿಲ್ಲ. ಕೊನೆಗೆ ಈಗ ಅಂತಹ ಸ್ಥಾನವೊಂದು ಪ್ರಾಪ್ತವಾಗಿದೆ. ನೀನೇನಾದರೂ ಅಂಗಾತ ಮಲಗಿದರೆ ನಿನ್ನ ಹೃತ್ಪ್ರದೇಶದ ಮೇಲೆ ನಾವು ದೊಡ್ಡ ಅಗ್ನಿಯನ್ನು ಪ್ರಜ್ವಲಿಸುತ್ತೇವೆ' ಎಂದು ನುಡಿದರು. ಅದಕ್ಕೆ ಬುದ್ಧದೇವನು ಹಾಗೆಯೇ ಆಗಲಿ, ನಿಮ್ಮ ಯಾಗವನ್ನು ಆರಂಭಿಸಿ'' ಎಂದನು. ಆಗ ಆ ದೇವತೆಗಳು ಆತನ ವಿಶಾಲಹೃದಯದ ಮೇಲೆ ಅಗಾಧವಾದ ಅಗ್ನಿಯನ್ನು ಪ್ರಜ್ವಲಿಸಿದರು. ದೇವತೆಗಳೆಂದುಕೊಂಡರು, ಬುದ್ಧದೇವನು ಸತ್ತನೆಂದು. ಆದರೆ ಅತ ಸತ್ತಿರಲಿಲ್ಲ. ಆಗ ದೇವತೆಗಳೆಲ್ಲಾ ಹತಾಶರಾಗಿ, “ಇನ್ನು ನಮ್ಮ ಕತೆ ಮುಗಿಯಿತು? ಎಂದು ಗೊಂದಲದಲ್ಲಿ ಮುಳುಗಿದರು. ನಂತರ ಏನುಮಾಡಲೂ ತೋಚದೆ, ಆ ದೇವತೆಗಳೆಲ್ಲಾ ಸೇರಿ ಆತನ ಮೇಲೆ ಪ್ರಹಾರಗಳ ಸುರಿಮಳೆಯನ್ನೇ ಆರಂಭಿಸಿದರು. ಅದರಿಂದಲೂ ಏನೂ ಪ್ರಯೋಜನವಾಗಲಿಲ್ಲ. ಅವರು ಅವನನ್ನು ಕೊಲ್ಲಲಾಗಲಿಲ್ಲ. ಆಗ ಆ ಅಗ್ನಿಕುಂಡದಿಂದ ಧ್ವನಿಯೊಂದು ಮೂಡಿ ಬರುತ್ತದೆ: 'ನೀವೇಕೆ ಇಷ್ಟೆಲ್ಲಾ ವೃಥಾ ಪ್ರಯಾಸ ಮಾಡುತ್ತಿದ್ದೀರಿ?'' ಆಗ ದೇವತೆಗಳು ನಾವೇನು ಮಾಡುವುದು? ನಿನ್ನ ಪವಿತ್ರ ಮುಖಮುದ್ರೆಯನ್ನು ನೋಡಿದ ಯಾರೇ ಆಗಲಿ ಪೂತಾತ್ಮರಾಗಿ ಮುಕ್ತರಾಗಿ ಬಿಡುತ್ತಾರೆ. ನಮ್ಮ ಉಪಾಸನೆ ಮಾಡಿ ನಮಗೆ ಹವಿಸ್ಸನ್ನು ಕೊಡುವವರು ಯಾರೂ ಇಲ್ಲ' ಎಂದರು. ಆಗ ಆ ಧ್ವನಿ ''ಹಾಗಾದರೆ ನಿಮ್ಮ ಶ್ರಮ ವ್ಯರ್ಥವೇ ಸರಿ. ಕಾರಣ, ಪವಿತ್ರತೆಯನ್ನು ಎಂದಿಗೂ ಕೊಲ್ಲಲಾಗುವುದಿಲ್ಲ' ಎನ್ನುತ್ತದೆ. ಈ ಪೌರಾಣಿಕ ದಂತಕಥೆ ಅವನಿಗೆ ಆಗದವರಿಂದ, ಅವನ ವೈರಿಗಳಿಂದ ಬರೆಯಲ್ಪಟ್ಟಿದೆ. ಆದರೂ ಬುದ್ಧನಿಗೆ ಅಂಟಿಸಲಾಗಿರುವ ಒಂದೇ ಒಂದು ಕಳಂಕವೆಂದರೆ, ಅವನೊಬ್ಬ ಪವಿತ್ರತೆಯ ಅದ್ಭುತವಾದ ಬೋಧಕನಾಗಿದ್ದನೆಂಬುದು.</p>
<p>ಆತನ ಸಿದ್ದಾಂತಗಳ ಬಗ್ಗೆ ಸ್ವಲ್ಪಮಟ್ಟಿಗೆ ನಿಮ್ಮಲ್ಲಿ ಕೆಲವರಿಗೆ ಗೊತ್ತಿರಬಹುದು. ಅಜೇಯತಾವಾದಿಗಳೆಂದೆನಿಸಿಕೊಳ್ಳುವ ಈ ಆಧುನಿಕ ಚಿಂತನಶೀಲರನ್ನು</p>

<!-- 349-8/0369-->

<p>ಆಕರ್ಷಿಸುವುದು ಆತನ ಮತದ ಸಿದ್ದಾಂತಗಳೇ. ವಿಶ್ವಭಾತೃತ್ವದ ಮಹಾನ್ ಪ್ರತಿಪಾದಕನಾಗಿದ್ದ ಆತ, 'ಆರನಿಗಾಗಲೀ ಅಥವಾ ಆರನಲ್ಲದವನಿಗಾಗಲೀ, ಜಾತಿಯಿರಲಿ ಅಥವಾ ಜಾತಿಹೀನನಾಗಿರಲಿ, ಸಂಪ್ರದಾಯಸ್ಥನಾಗಿರಲಿ ಅಥವಾ ಸಂಪ್ರದಾಯಶೂನ್ಯನಾಗಿರಲಿ - ಪ್ರತಿಯೊಬ್ಬರಿಗೂ ದೇವರ ಮೇಲೆ, ಧರ್ಮದ ಮೇಲೆ ಹಾಗೂ ಮುಕ್ತಿಯ ಮೇಲೆ ಸಮಾನವಾದ ಅಧಿಕಾರವಿದೆ. ಆದ್ದರಿಂದ ನೀವೆಲ್ಲರೂ ಬನ್ನಿರಿ” ಎಂದು ಕರೆಯಿತ್ತನು. ಆದರೆ ಮಿಕ್ಕೆಲ್ಲ ವಿಷಯದಲ್ಲಿ ಆತ ನಿಷ್ಟುರನಾದ ಅಜೇಯತಾವಾದಿಯಾಗಿದ್ದನು. ಆತನು ಸರ್ವದಾ 'ವಾಸ್ತವಿಕ ಬುದ್ದಿಸಂಪನ್ನರಾಗಿ” ಎಂದು ಉಪದೇಶಿಸುತ್ತಿದ್ದನು. ಒಮ್ಮೆ ಬ್ರಾಹ್ಮಣಸಂಜಾತರಾದ ಐದುಜನ ಯುವಕರು ಒಂದು ಸಮಸ್ಯೆಯ ಬಗ್ಗೆ ಕಿತ್ತಾಡುತ್ತಾ ಅವನ ಮೊರೆಹೊಕ್ಕರು. ಅವರೆಲ್ಲ ಬುದ್ಧನನ್ನು ಸತ್ಯಕ್ಕೆ ಮಾರ್ಗವಾವುದು ಎಂಬುದನ್ನು ಕೇಳಲು ಬಂದಿದ್ದರು. ಅವರಲ್ಲಿ ಒಬ್ಬನೆಂದನು “ನನ್ನ ಹಿರಿಯರು ಬೋಧಿಸಿರುವುದು ಇದನ್ನೇ. ಸತ್ಯಕ್ಕೆ ಇದೊಂದೇ ಮಾರ್ಗವಿರುವುದು.” ಮತ್ತೊಬ್ಬಾತ “ಆದರೆ ನನಗೆ ಬೇರೆ ರೀತಿಯಾಗಿ ಬೋಧಿಸಲಾಗಿದೆ ಮತ್ತು ಅದು ಮಾತ್ರವೇ ಸತ್ಯಕ್ಕಿರುವ ಏಕೈಕ ಮಾರ್ಗ” ಎಂದನು. ಹೀಗೆಯೇ ಒಬ್ಬೊಬ್ಬರೂ ನುಡಿದು, ''ಹೇ ಮಹಾಶಯ! - ಇವುಗಳಲ್ಲಿ ಯಾವುದು ಸರಿಯಾದ ಮಾರ್ಗ?'' ಎಂದು ಕೇಳಿದರು. ಹೀಗೆ ಅವರೆಲ್ಲರೂ ಬುದ್ಧನಲ್ಲಿ ಈ ರೀತಿಯ ತಮ್ಮ ಸಮಸ್ಯೆಯನ್ನು ಅರುಹಿದ ಮೇಲೆ ಬುದ್ದನು ಅದು ಸರಿ, ಇದೇ ಸತ್ಯ, ಇದೇ ಭಗವಂತನೆಡೆಗೆ ಇರುವ ಮಾರ್ಗ ಎಂದು ನಿಮ್ಮ ಹಿರಿಯರು ಒಬ್ಬೊಬ್ಬರಿಗೆ ಒಂದೊಂದು ಪತ್ರವನ್ನು ನಿರ್ದೆಶಿಸಿದ್ದಾರೆಂದಲ್ಲವೇ ನೀವು ಹೇಳುವುದು !' ಎನ್ನುತ್ತಾ ಆ ಐವರಲ್ಲಿ ಒಬ್ಬನನ್ನು ಕುರಿತು 'ನೀನು ದೇವರನ್ನು ನೋಡಿದ್ದೀಯಾ” ಎಂದನು. ಅದಕ್ಕಾತ “ಇಲ್ಲ” ಎನ್ನಲು, ಬುದ್ದನು “ನಿಮ್ಮ ತಂದೆ?” ಎಂದನು. “ಇಲ್ಲ, ಆತನೂ ನೋಡಿಲ್ಲ” ಎಂದನು. “ನಿಮ್ಮ ತಾತ”, “ಇಲ್ಲ ಮಹಾಶಯ, ಆತನೂ ಕಂಡಿಲ್ಲ'' ಎಂದನು. ಆಗ ಬುದ್ದನು “ಅವರಾರೂ ಆ ದೇವರನ್ನು ಕಂಡಿಲ್ಲವೇ?'' ಎಂದು ಕೇಳಿದಾಗ “ಇಲ್ಲ'' ಎಂದನು. ಆಗ ಬುದ್ದನು “ಸರಿ, ನಿಮ್ಮ ಬೋಧಕರು - ಅವರಲ್ಲಿಯೂ ಯಾರೂ ದೇವರನ್ನು ಕಂಡಿಲ್ಲವೇ?'' ಎಂದನು. ಅದಕ್ಕಾತ, ಇಲ್ಲವೆಂದನು. ಇದೇ ರೀತಿಯ ಪ್ರಶ್ನೆಗಳನ್ನು ಮಿಕ್ಕೆಲ್ಲರಿಗೂ ಕೇಳಿದಾಗ ಅವರೆಲ್ಲರೂ ಸಹ ಯಾರೊಬ್ಬರೂ ದೇವರನ್ನು ಕಂಡೇ ಇಲ್ಲ ಎಂದು ದೃಢವಾಗಿ ಸಾರಿಹೇಳಿದರು. ಆಗ ಬುದ್ದನು ಅವರಿಗೆಲ್ಲಾ ಒಂದು ದೃಷ್ಟಾಂತ ಕಥೆಯನ್ನು ಹೇಳಿದನು: ಒಂದಾನೊಂದು ಹಳ್ಳಿಗೆ ಒಬ್ಬ ಯುವಕ ಬಂದು 'ಅಯೊ! ನಾನೆಷ್ಟು ಅವಳನ್ನು ಪ್ರೀತಿಸುತ್ತೇನೆ', 'ಅಯ್ಯೋ! ಅವಳನ್ನೆಷ್ಟು ಉತ್ಕಟವಾಗಿ ಪ್ರೀತಿಸುತ್ತೇನೆ' ಎಂದು ಪ್ರಲಾಪಿಸುತ್ತಾ ಹುಯಿಲಿಡುತ್ತಿದ್ದನು. ಅದನ್ನು ಕೇಳಿ ಹಳ್ಳಿಯವರೆಲ್ಲ ಬಂದು ಸೇರಿದರು. ಅವನು ಹೇಳುತ್ತಿದ್ದುದೊಂದೇ, ತಾನು ಅವಳನ್ನೆಷ್ಟು ಪ್ರೀತಿಸುತ್ತಾನೆಂದು. ಅವರೆಲ್ಲ, 'ನೀನು ಅಷ್ಟೊಂದು ಪ್ರೇಮಿಸಿದ ಆ ನಿನ್ನ ಪ್ರೇಯಸಿ ಯಾರು?' ಎಂದು ಕೇಳಿದರು. ಅದಕ್ಕವನು ನನಗೆ ಗೊತ್ತಿಲ್ಲ' ಎಂದನು. ಆಕೆ ಎಲ್ಲಿ ವಾಸವಾಗಿದ್ದಾಳೆ?' ಎಂದಾಗ, 'ಅದೂ ನನಗೆ ಗೊತ್ತಿಲ್ಲ' ಎಂದನು. ಹಳ್ಳಿಯವರು, 'ಹೋಗಲಿ, ಆಕೆ ನೋಡಲು ಹೇಗಿದ್ದಾಳೆ?' ಎಂದಾಗ, ಅದಕ್ಕೂ ಸಹ ಆತ 'ಇಲ್ಲ'</p>

<!-- 349-8/0370-->
<p>ಅದೂ ನನಗೆ ಗೊತ್ತಿಲ್ಲ. ಆದರೆ ಅವಳನ್ನು ನಾನು ಬಹಳವಾಗಿ ಪ್ರೀತಿಸಿದೆ' ಎಂದನು. ನಂತರ ಬುದ್ದನು ಆ ಯುವಕರನ್ನು ಕುರಿತು, 'ಮಿತ್ರರೇ, ಹಾಗೆ ಪ್ರಲಾಪಿಸುತ್ತಿರುವ ಆ ತರುಣನ ಬಗ್ಗೆ ಏನೆನ್ನಬೇಕು ?' ಎಂದನು. ಅವರೆಲ್ಲಾ ಅವನೊಬ್ಬ ಶುದ್ದ ಮುಲ್ಲಾಳನೇ ಸರಿ !' ತಾನು ಅವಳನ್ನು ಪ್ರೀತಿಸುತ್ತೇನೆ ಎಂದೆಲ್ಲಾ ಯಾರಿಗಾಗಿ ಪ್ರಲಾಪಿಸುತ್ತಿದ್ದಾನೋ, ಅವಳನ್ನು ಅವನೆಂದೂ ಕಂಡಿಲ್ಲ. ಅಂತಹವಳಿದ್ದಾಳೆಂದಾಗಲೀ, ಅವಳ ಬಗ್ಗೆಯಾಗಲೀ ಏನೂ ಗೊತ್ತಿಲ್ಲದಿರುವಾಗ ಅಂತಹವಳಿಗಾಗಿ ಅವನು ರೋದಿಸಬೇಕಾದರೆ ಅವನೊಬ್ಬ ಶುದ್ದ ಮುಠಾಳನಲ್ಲದೆ ಮತ್ತೇನು?' ಎಂದು ದೃಢವಾಗಿ ಹೇಳಿದರು. ಆಗ ಬುದ್ಧದೇವನು, “ನೀವೂ ಹಾಗೆಯೇ ಅಲ್ಲವೇ? ನೀವೇ ಹೇಳುವಂತೆ, ನಿಮ್ಮ ತಂದೆಯಾಗಲೀ, ನಿಮ್ಮ ತಾತನಾಗಲೀ ಯಾರನ್ನು ನೋಡಿಯೇ ಇಲ್ಲವೋ, ನಿಮಗಾಗಲೀ, ನಿಮ್ಮ ಪೂರ್ವಜರಿಗಾಗಲೀ, ಯಾರ ಬಗ್ಗೆ ಏನೂ ಗೊತ್ತಿಲ್ಲವೋ ಅಂತಹ ದೇವರಿಗೋಸ್ಕರ ಕಿತ್ತಾಡುತ್ತಾ ಪರಸ್ಪರ ಒಬ್ಬರನ್ನೊಬ್ಬರು ಬಡಿದುಹಾಕಲು ಉದ್ಯುಕ್ತರಾಗಿರುವ ನಿಮ್ಮನ್ನೇನನ್ನಬೇಕು !' ಎಂದಾಗ ಆ ಯುವಕರು 'ಹಾಗಾದರೆ ನಾವೇನು ಮಾಡಬೇಕು ??? ಎಂದು ಕೇಳಿದರು. ಬುದ್ದನು ಈಗ ಹೇಳಿ, ದೇವರು ಎಂದಾದರೂ ಕೋಪಿಸಿಕೊಳ್ಳುವನೆಂದು ನಿಮ್ಮ ತಂದೆ ಬೋಧಿಸಿರುವನೆ?” ಎಂದು ಕೇಳಿದನು. ಆಗ ಅವರೆಲ್ಲ ಇಲ್ಲ' ಎಂದರು. ನಿಮ್ಮ ತಂದೆ, ಆ ದೇವರು ದುಷ್ಟ ಎಂದು ಎಂದಾದರೂ ಬೋಧಿಸಿದ್ದಾನೆಯೆ ?” ಎಂದಾಗ ಅವರೆಲ್ಲ ಇಲ್ಲ ಎಂದಿಗೂ ಇಲ್ಲ. ಆತನು ಯಾವಾಗಲೂ ಪರಿಶುದ್ದ ಎಂದೇ ಬೋಧಿಸಿದ್ದಾರೆ'' ಎಂದರು. ಆಗ ಬುದ್ದನು ಈಗ ನೀವೆಲ್ಲ ಹೀಗೆ ವಾದ ಮಾಡಿ ಕಿತ್ತಾಡುತ್ತಾ ಒಬ್ಬರನ್ನೊಬ್ಬರ ಬಡಿದಾಡಿಕೊಳ್ಳುವುದಕ್ಕಿಂತಲೂ, ಪರಿಶುದ್ದರಾಗಿ, ಸನ್ಮಾರ್ಗಾವಲಂಬಿಗಳಾದರೆ, ಆ ದೇವರ ಸಮಾಪಕ್ಕೆ ನೀವು ಬರುವ ಸಂಭವ ಹೆಚ್ಚು ಎಂದೆನಿಸುವುದಿಲ್ಲವೆ? ಆದ್ದರಿಂದ ನಾನು ಹೇಳುವುದಿಷ್ಟೆ: ನೀವೆಲ್ಲ ಪರಿಶುದ್ದರಾಗಿ, ಪರಿಶುದ್ಧವಾದ ಅಂತಃಕರಣದಿಂದ ಪ್ರತಿಯೊಬ್ಬರನ್ನೂ ಪ್ರೀತಿಸಿ, ಅಷ್ಟೇ ನೀವು ಮಾಡಬೇಕಾದುದು.'' ಈ ಬುದ್ಧದೇವನ ಜನನಕಾಲದಲ್ಲಿ ಪ್ರಾಣಿಹತ್ಯೆ ಮಾಡದಿರುವುದು, ಹಾಗೂ ಸರ್ವಪ್ರಾಣಿಗಳಲ್ಲೂ ದಯೆ ತೋರುವುದು - ಈ ಬಗೆಯ ಸಿದ್ದಾಂತ ಆಗಲೇ ಅಸ್ತಿತ್ವದಲ್ಲಿತ್ತು. ಆದರೆ ಜಾತಿನಿರ್ಮೂಲನಕ್ಕೊಸ್ಕರ ಒಂದು ಪ್ರಬಲವಾದ ಆಂದೋಲನವನ್ನೇ ಎಬ್ಬಿಸಿದ್ದು ಬುದ್ಧನಿಂದಾದ ಹೊಸ ಕೊಡುಗೆಯೆಂದೇ ಹೇಳಬೇಕು. ಮತ್ತೂ ಒಂದು ನಾವೀನ್ಯತೆಯೆಂದರೆ, ತನ್ನ ನಲವತ್ತು ಜನ ಶಿಷ್ಯರನ್ನು ಪ್ರೇರೇಪಿಸಿ ಅವರನ್ನೆಲ್ಲಾ ವಿಶ್ವದಾದ್ಯಂತ ಕಳುಹಿಸುತ್ತಾ, ಹೀಗೆ ಹೇಳಿದನು: “ನೀವೆಲ್ಲಾ ಎಲ್ಲೆಂದರಲ್ಲಿ ಹೋಗಿ, ಎಲ್ಲ ಜನಾಂಗದವರೊಡನೆ, ದೇಶದವರೊಡನೆ ಬೆರೆಯಿರಿ. ಎಲ್ಲರ ಹಿತಕ್ಕಾಗಿ ಎಲ್ಲರ ಸುಖಕ್ಕಾಗಿ ಈ ಉತ್ಕೃಷ್ಟವಾದ ಧರ್ಮವನ್ನು ಬೋಧಿಸಿ. ಇನ್ನು ಬುದ್ಧದೇವನಿಗಾದರೋ ಹಿಂದೂಗಳಿಂದ ಖಂಡಿತ ಉಪದ್ರವ ಉಂಟಾಗಲಿಲ್ಲ. ಆತ ತನ್ನ ಪೂರ್ಣಾಯುಷ್ಯ ಕಳೆದ ನಂತರವೇ ದೇಹತ್ಯಾಗ ಮಾಡಿದನು. ತನ್ನ ಜೀವನದಾದ್ಯಂತ ಆತನೊಬ್ಬ ಅತ್ಯಂತ ಕಟ್ಟುನಿಟ್ಟಾದ ವ್ಯಕ್ತಿಯಾಗಿದ್ದನು. ದೌರ್ಬಲ್ಯದೊಂದಿಗೆ ಅವನೆಂದೂ</p>

<!-- 349-8/0371-->

<p>ರಾಜಿ ಮಾಡಿಕೊಂಡವನಾಗಿರಲಿಲ್ಲ. ಆತನ ಮತದ ಅನೇಕ ಸಿದ್ದಾಂತಗಳಲ್ಲಿ ನನಗೆ ವಿಶ್ವಾಸವೇ ಇಲ್ಲ. ಅವುಗಳನ್ನು ಸರ್ವಥಾ ನಾನೊಪುವುದೇ ಇಲ್ಲ. ಕಾರಣ, ಪುರಾತನ ಹಿಂದೂಗಳ ಆ ವೇದಾಂತ ತತ್ತ್ವವು ಅವನ ಸಿದ್ಧಾಂತಕ್ಕಿಂತಲೂ ಎಷ್ಟೋ ಆಲೋಚನಾಪರನಾದ, ಎಷ್ಟೊ ಭವ್ಯತರವಾದ ಬಾಳಿನ ದರ್ಶನವೊಂದನ್ನು ನಮ್ಮ ಮುಂದಿಟ್ಟಿದೆಯೆಂದೇ ನನ್ನ ಬಲವಾದ ನಂಬಿಕೆ. ಆದರೆ ಅವನ ಕಾರವೈಖರಿಯನ್ನಂತೂ ನಾನು ಮೆಚ್ಚುತ್ತೇನೆ. ಆ ವ್ಯಕ್ತಿಯಲ್ಲಿ ನನ್ನನ್ನು ಬಹಳವಾಗಿ ಸೂರೆಗೊಳ್ಳುವ ಅಂಶವೆಂದರೆ, ಮನುಷ್ಯಜಾತಿಯ ಅವತಾರ ಪುರುಷರಲ್ಲೆಲ್ಲಾ ಈತನಲ್ಲಿ ಮಾತ್ರವೇ ಯಾವುದೇ ಗೊಜು ತೊಡಕುಗಳಿಲ್ಲದ ತಿಳಿಯಾದ ಮಸ್ತಿಷ್ಕವಿತ್ತು. ಆತ ತನ್ನ ಬುದ್ಧಿಯನ್ನು ತನ್ನ ಸ್ವಾಧೀನದಲ್ಲಿರಿಸಿಕೊಂಡಿದ್ದ ಅದ್ಭುತ ಶಕ್ತಿಸಂಪನ್ನನಾದ ವ್ಯಕ್ತಿಯಾಗಿದ್ದನು. ಸಾಮ್ರಾಜ್ಯಗಳೇ ಆತನ ಪದತಲದಲ್ಲಿದ್ದಾಗಲೂ ಸಹ, ಮನುಷ್ಯರಲ್ಲಿ ನಾನೂ ಒಬ್ಬ ಸಾಮಾನ್ಯ ಮನುಷ್ಯನಷ್ಟೇ !' ಎಂಬ ದೃಢವಾದ ನಿಲುವಿದ್ದ ಒಂದೇ ರೀತಿಯ ಮನುಷ್ಯನಾಗಿದ್ದನು.</p>
<p>ಹಿಂದೂಗಳಾದರೋ ಯಾರನ್ನಾದರೂ ಆರಾಧಿಸಲು ತುದಿಗಾಲಿನಲ್ಲಿ ನಿಂತಿರುತ್ತಾರೆ. ವ್ಯಕ್ತಿ-ಪೂಜೆಯಲ್ಲಿ ಅವರು ನಿಸ್ಸಿಮರು. ಅಷ್ಟೇಕೆ, ನೀವೇನಾದರೂ ಇನ್ನೂ ಬಹಳಕಾಲ ಬದುಕಿದ್ದರೆ, ನಮ್ಮ ಜನರು ನನ್ನನ್ನೇ ಆರಾಧಿಸುವುದನ್ನು ನೀವು ನೋಡುತ್ತೀರಿ. ನೀವು ಭಾರತಕ್ಕೆ ಹೋಗಿ ಧರ್ಮದ ಬಗ್ಗೆ ಏನಾದರೂ ಬೋಧಿಸಿದರೆ, ನೀವು ಸಾಯುವ ಮುನ್ನವೇ ನಿಮ್ಮನ್ನು ಪೂಜಿಸುವ ಜನ ಅವರು. ಯಾವಾಗಲೂ ಅವರು ಯಾರನ್ನಾದರೂ ಆರಾಧಿಸುವ ತವಕದಲ್ಲೇ ಇರುತ್ತಾರೆ. ಇಂತಹ ಜನರ ಮಧ್ಯೆ ಇದ್ದು, ವಿಶ್ವವಂದ್ಯನಾದ ಬುದ್ದ ತಾನು ಸಾಮಾನ್ಯ ಮನುಷ್ಯನಷ್ಟೇ ಎಂದು ಘೋಷಿಸುತ್ತಲೇ ಕೊನೆಯುಸಿರೆಳೆಯುತ್ತಾನೆ. ಇತರೆ ಯಾವುದೇ ಮನುಷ್ಯನಿಗಿಂತಲೂ ತಾನು ಬೇರೆ ಎಂಬ ಒಂದೇ ಒಂದು ಹೇಳಿಕೆಯನ್ನಾಗಲೀ, ಸೂಚನೆಯನ್ನಾಗಲೀ ಆತನ ಬಾಯಿಂದ ಹೊರಪಡಿಸಲು, ಆತನ ಯಾರೊಬ್ಬ ಅನುಯಾಯಿಗಳಿಂದಲೂ ಸಾಧ್ಯವಾಗಲಿಲ್ಲ.</p>
<p>ಆತ ಪ್ರಾಣತ್ಯಾಗ ಮಾಡುವಾಗ ಆಡಿದ ಕೊನೆಯ ಮಾತುಗಳಂತೂ ಚಿರಂತನವಾಗಿ ನನ್ನ ಆಂತರದಲ್ಲಿ ತುಡಿಯುತ್ತಿರುತ್ತಿವೆ. ಅವನಿಗೆ ಸಾಕಷ್ಟು ವಯಸ್ಸಾಗಿತ್ತು. ರುಗ್ತಾವಸ್ಥೆಯಲ್ಲಿದ್ದ ಆತನ ಅಂತ್ಯ ಸಮಿಾಪಿಸುತ್ತಿತ್ತು. ಅದೇ ಹೊತ್ತಿನಲ್ಲಿಯೇ, ಸತ್ಯಪ್ರಾಣಿಗಳ ಕೊಳೆತ ಮಾಂಸ ತಿನ್ನುವ ಅಂತ್ಯಜನೊಬ್ಬ ಬರುತ್ತಾನೆ. ಈ ಅಂತ್ಯಜರನ್ನು ಹಿಂದೂ ಸಮಾಜದಲ್ಲಿ ಊರಿನೊಳಗೆ ಬರಲು ಬಿಡುವುದಿಲ್ಲ; ಅವರು ಊರಿನಾಚೆಯೇ ಇರುತ್ತಾರೆ. ಪಾಪ, ಚಂಡ ಎಂಬ ಈ ಅಂತ್ಯಜ ಬುದ್ಧದೇವನನ್ನು ತನ್ನ ಮನೆಗೆ ಊಟಕ್ಕೆ ಕರೆದೊಯ್ಯಲು ಬಂದಿದ್ದಾನೆ. ಆತನ ಆಮಂತ್ರಣದ ಮೇರೆಗೆ ಬುದ್ದ ತನ್ನ ಶಿಷ್ಯರೊಡಗೂಡಿ ಅವನ ಮನೆಗೆ ಬರುತ್ತಾನೆ. ತನಗೆ ಉತೃಷ್ಟ ಎಂದು ತೋಚಿದ ರೀತಿಯಲ್ಲಿ ಬುದ್ಧನನ್ನು ಸತ್ಕರಿಸುವುದು ಆ ಚಂಡನ ಆಸೆ. ಅಂತೆಯೇ ಅವನು ಯಥೇಷ್ಟವಾಗಿ ಹಂದಿಯ ಮಾಂಸವನ್ನು ಮತ್ತು ಅನ್ನವನ್ನು ಬುದ್ಧನಿಗೆ ಮತ್ತು ಅವನ ಶಿಷ್ಯರಿಗೆ ಬಡಿಸುತ್ತಾನೆ. ಬುದ್ಧದೇವನು ಆ ಆಹಾರದ ಕಡೆ ಒಮ್ಮೆ ಕಣ್ಣು ಹಾಯಿಸುತ್ತಾನೆ. ಆತನ ಶಿಷ್ಯರೆಲ್ಲರೂ</p>

<!-- 349-8/0372-->
<p>ಇದನ್ನು ಹೇಗೆ ತಿನ್ನುವುದು ಎಂದು ಹಿಂದೇಟು ಹಾಕುತ್ತಿದ್ದಾಗ, ಬುದ್ಧದೇವ ಅವರಿಗೆ ಹೇಳುತ್ತಾನೆ: “ಈ ಆಹಾರವನ್ನು ನೀವೇನೂ ತಿನ್ನಬೇಕಾಗಿಲ್ಲ, ನಿಮಗಿದರಿಂದ ಹೇಸಿಗೆ ಉಂಟಾಗುತ್ತದೆ. ಆದರೆ ಬುದ್ಧನು ಮಾತ್ರ ಶಾಂತಚಿತ್ತದಿಂದ ಆ ಆಹಾರವನ್ನು ಕುಳಿತು ತಿನ್ನಲು ಉದ್ಯುಕ್ತನಾಗುತ್ತಾನೆ. ಸಮದರ್ಶಿತ್ವದ ಅಪೂರ್ವ ಆಚಾರ್ಯನೇ ಆಗಿದ್ದ ಆತ ಈ ಜಾತಿಬಾಹಿರ, ಅಂತ್ಯಜ ಚಂಡನ ಆಹಾರವನ್ನು ಸ್ವೀಕರಿಸಲೇಬೇಕು - ಹೌದು, ಹಂದಿಯ ಮಾಂಸವನ್ನೂ ಕೂಡ. ಆದ್ದರಿಂದ ಆತ ಕುಳಿತು ಊಟ ಮಾಡುತ್ತಾನೆ.</p>
<p>ಬುದ್ಧದೇವ ಆಗಲೇ ಮರಣಾಪನ್ನನಾಗಿದ್ದ. ಈಗಂತೂ ಮೃತ್ಯು ತೀರಾ ಸನ್ನಿಹಿತವಾಗಿದೆ. ಆಗ ಆತನ ಶಿಷ್ಯರಿಗೆ, “ಈ ಮರದಡಿಯಲ್ಲಿ ನನಗೆ ಮಲಗಲು ಏನನ್ನಾದರೂ ಹಾಸಿ, ಕಾರಣ ನನ್ನ ಅಂತ್ಯ ಬಂತೆಂದು ನನಗನ್ನಿಸುತ್ತಿದೆ' ಎಂದು ಹೇಳುತ್ತಾನೆ. ಆ ಮರದಡಿಯಲ್ಲಿ ಸ್ವಲ್ಪಹೊತ್ತು ಹಾಗೆಯೇ ಇದ್ದು ಮಲಗುತ್ತಾನೆ ಕುಳಿತುಕೊಳ್ಳಲೂ ಸಹ ಆತನ ಕೈಯಿಂದ ಆಗುತ್ತಿಲ್ಲ. ಅವನು ಹಾಗೆಯೇ ಮೈಚಾಚಿದ ನಂತರ ಅವನು ನುಡಿದ ಮೊದಲ ಮಾತುಗಳೆಂದರೆ, “ಆ ಚಂಡನ ಬಳಿಗೆ ಹೋಗಿ ನನಗೆ ಉಪಕಾರವೆಸಗಿದವರಲ್ಲೆಲ್ಲಾ ಆತ ಅತ್ಯಂತ ಮಹದುಪಕಾರಿ ಎಂದು ತಿಳಿಸಿ. ಕಾರಣ ನನಗೆ ಆತನಿಂದ ಭಿಕ್ಷೆ ಪಡೆಯುವ ಸುಯೋಗವಿತ್ತು; ನಾನು ನಿರ್ವಾಣದತ್ತ ಸಾಗುತ್ತಿದ್ದೇನೆ.'' ನಂತರ ಆತನಿಂದ ಉಪದೇಶ ಪಡೆಯಲು ಕೆಲವರು ಬಂದರು. ಅವರಿಗೆ ಬುದ್ಧನ ಶಿಷ್ಯನೊಬ್ಬ - “ಪ್ರಭುವಿನ ಬಳಿಗೆ ಹೋಗಬೇಡಿ, ಆತ ಮಹಾಸಮಾಧಿಯಲ್ಲಿ ವಿಮಗನಾಗಿದ್ದಾನೆ'' ಎಂದನು. ಈ ಮಾತುಗಳು ಬುದ ನ ಕಿವಿಗೆ ಬಿದೊಡನೆಯೇ ಆತ ತನ್ನ ಶಿಷ್ಯನಿಗೆ, ಅವರನ್ನು ತಡೆಯಬೇಡ, ಅವರು ಒಳಕ್ಕೆ ಬರಲಿ'' ಎಂದು ಹೇಳುತ್ತಾನೆ. ನಂತರ ಮತ್ತೊಬ್ಬರಾರೋ ಬಂದಾಗ ಅವರನ್ನೂ ಸಹ ಶಿಷ್ಯರು ಒಳಗೆ ಬಿಡುವುದಿಲ್ಲ. ಆದರೆ ಈ ಬಾರಿಯೂ ಬುದ್ದ ಅವರನ್ನು ತನ್ನ ಬಳಿ ಬರುವಂತೆ ಹೇಳುತ್ತಾನೆ. ಅವರೂ ಅವನ ಬಳಿಗೆ ಹೋಗುತ್ತಾರೆ. ನಂತರ ಬುದ್ದ ತನ್ನ ಪ್ರಮುಖ ಶಿಷ್ಯನಾದ ಆನಂದನನ್ನುದ್ದೇಶಿಸಿ ಅಂತಿಮವಾಗಿ ಹೀಗೆ ಹೇಳುತ್ತಾನೆ: "ಹೇ ಆನಂದ, ನಾನು ಇಲ್ಲಿಂದ ನಿರ್ಗಮಿಸುತ್ತಿದ್ದೇನೆ, ನನಗೋಸ್ಕರ ಶೋಕಿಸಬೇಡ. ನನ್ನನ್ನು ಕುರಿತು ಚಿಂತೆ ಬೇಡ. ನಾನಂತೂ ತೆರಳಿದಂತೆಯೇ, ನಿಮ್ಮ ಮುಕ್ತಿಯನ್ನು ನೀವೇ ಮುತುವರ್ಜಿಯಿಂದ ಶ್ರಮಪಟ್ಟು ಸಾಧಿಸಿ. ನಿಮ್ಮಲ್ಲಿನ ಪ್ರತಿಯೊಬ್ಬರೂ ನನ್ನಷ್ಟೇ ಸಮರ್ಥರು. ನಾನೂ ಸಹ ನಿಮ್ಮಂತಹವನೇ ಒಬ್ಬನಲ್ಲದೇ ಬೇರೇನೂ ಅಲ್ಲ. ನಾನು ಇಂದು ಏನಾಗಿದ್ದೇನೋ ಅದು ನನ್ನನ್ನು ನಾನೇ ಸಾಧನೆಯಿಂದ ರೂಪಿಸಿಕೊಂಡಿದ್ದಷ್ಟೇ. ನೀವೂ ಸಹ ಹೋರಾಟ ಮಾಡಿ, ಸಾಧನೆ ಮಾಡಿ ನಿಮ್ಮನ್ನು ನೀವೇ ರೂಪಿಸಿಕೊಳ್ಳಿ...”</p>
<p>ಬುದ್ಧನ ಚಿರಸ್ಮರಣೀಯವಾದ ನುಡಿಮುತ್ತುಗಳು ಇವು: “ಪ್ರಾಚೀನ ಗ್ರಂಥವೊಂದನ್ನು ಪ್ರಮಾಣವಾಗಿ ಉದತಗೊಳಿಸಲಾಗಿದೆಯೆಂದು ಯಾವುದನ್ನೂ ನಂಬಬೇಡಿ. ನಿಮ್ಮ ಪೂರ್ವಜರು ಹೇಳಿದ್ದಾರೆಂದ ಮಾತ್ರಕ್ಕೆ ಯಾವುದನ್ನೂ ನಂಬಬೇಡಿ. ಇತರರು ನಿಮ್ಮನ್ನು ಮೆಚ್ಚುತ್ತಾರೆಂಬ ಕಾರಣಕ್ಕಾಗಿ ಯಾವುದನ್ನೂ ನಂಬಬೇಡಿ.</p>

<!-- 349-8/0373-->
<p>.</p>
<p>ಬೌದ್ಧ ಭಾರತ 373</p>
<p>ಪ್ರತಿಯೊಂದನ್ನು ಪರೀಕ್ಷಿಸಿ. ಹೌದು, ಪ್ರತಿಯೊಂದನ್ನೂ ಪರೀಕ್ಷಿಸಿದ ನಂತರವೇ ಅದು ನಾಲ್ಕು ಜನಕ್ಕೆ ಒಳ್ಳೆಯದೆಂದು ಕಂಡುಬಂದರೆ ಅದನ್ನು ನಂಬಿ, ಅದನ್ನು ಎಲ್ಲರಿಗೂ ಬಿತ್ತರಿಸಿ. ಈ ಕೊನೆಯ ನುಡಿಗಳೊಂದಿಗೆ ಬುದ್ಧನ ದೇಹತ್ಯಾಗವಾಯಿತು. - ಆ ವ್ಯಕ್ತಿಯಲ್ಲಿದ್ದ ಅದ್ಭುತವಾದ ಬುದ್ದಿಸ್ವಾಧೀನತೆಯನ್ನು ನೋಡಿ. ಯಾವುದೇ ದೇವತೆಗಳಾಗಲೀ, ದೇವದೂತರಾಗಲೀ, ದಾನವರಾಗಲೀ-ಯಾರೂ ಇಲ್ಲ. ಅಂತಹವರ ಯಾರ ಗೊಡವೆಯೂ ಆತನಿಗಿರಲಿಲ್ಲ. ಸಾವಿನ ಗಳಿಗೆಯಲ್ಲೂ ಸಹ ನಿರ್ದಾಕ್ಷಿಣ್ಯವಾಗಿ ತನ್ನ ಬುದಿ ಯನ್ನು ತನ್ನ ಸ್ವಾಧೀನದಲ್ಲಿರಿಸಿಕೊಂಡಿದ್ದ. ಆತನ ಮಸಿ ಪ್ರದ ಪ್ರತಿಯೊಂದು ಜೀವಕೋಶವೂ ಪರಿಪೂರ್ಣವಾಗಿ ಸಚೇತನವಾಗಿದ್ದುವು. ಯಾವುದೇ ಭಾಂತಿ-ಭ್ರಮೆಕಿಂಚಿತ್ತೂ ಇಲ್ಲ. ನನಗಂತೂ ಆತನ ಅನೇಕ ಸಿದ್ದಾಂತಗಳೊಂದಿಗೆ ಸಹಮತವಿಲ್ಲ. ನಿಮಗೂ ಇಲ್ಲದಿರಬಹುದು. ಆದರೆ ಆತನಲ್ಲಿದ್ದ ಅದ್ಭುತ ಶಕ್ತಿಯ ಒಂದೇ ಒಂದು ಕಣವಾದರೂ ನನ್ನಲ್ಲಿದ್ದಿದ್ದರೆ ಎಂದೆನಿಸುತ್ತದೆ ! ನಿಸ್ಸಂದೇಹವಾಗಿ ಜಗತ್ತು ಕಂಡ ಅಪ್ರತಿಮನಾದ ಶ್ರೇಷ್ಠ ದಾರ್ಶನಿಕ ಆತ ! ಜಗತ್ತಿನ ಧರ್ಮಗುರುಗಳಲ್ಲೆಲ್ಲ ಅತ್ಯಂತ ವಿವೇಚನಾಶೀಲನಾದ, ಸರ್ವಶ್ರೇಷ್ಠನಾದ ಆಚಾರ ಆತ, ಪುರೋಹಿತಶಾಹಿ ಮತ್ತು ಬ್ರಾಹ್ಮಣರ ದಬ್ಬಾಳಿಕೆಗೆ ಆತ ಎಂದೂ ಮಣಿಯಲಿಲ್ಲ. ಇಲ್ಲ, ಆ ವ್ಯಕ್ತಿ ಒಮ್ಮೆಯೂ ಅದಕ್ಕೆ ತಲೆಬಾಗಿದವನಲ್ಲ. ಎಲ್ಲೆಲ್ಲೂ ಒಂದೇ ಸಮನಾಗಿದ್ದ ವ್ಯಕ್ತಿ ಆತ. ದುಃಖಿಗಳೊಡನೆ ಅವರಿಗಾಗಿ ಮರುಗುತ್ತಾ ಅವರನ್ನು ಸಂತೈಸಿ ಅವರಿಗೆ ಸಹಾಯಹಸ್ತ ನೀಡುತ್ತಾ, ಹಾಡಿ ನಲಿಯುತ್ತಿರುವವರೊಡನೆ, ಹಿಗ್ಗಿ ಹಾಡುತ್ತಾ ಬಲಶಾಲಿಗೊಳೊಡನೆ ಅದ್ಭುತಶಕ್ತಿ ತೇಜಸ್ಸನ್ನು ಹೊರಸೂಸುತ್ತಾ ಎಲ್ಲೆಲ್ಲಿಯೂ ತನ್ನ ಬುದ್ಧಿಯನ್ನು ತನ್ನ ಸ್ವಾಧೀನದಲ್ಲಿರಿಸಿಕೊಂಡಿದ್ದ ದಕ್ಷವ್ಯಕ್ತಿಯಾಗಿದ್ದನು ಆತ. - ಇವೆಲ್ಲವೂ ದಿಟವೇನೋ ಹೌದು. ಆದರೆ ಈ ಅವನು ಎಷ್ಟೇ ಶೀಲಸಂಪನ್ನನಾಗಿದ್ದರೂ ಆತನ ಸಿದ್ದಾಂತವಂತೂ ನನಗೆ ಅರ್ಥವಾಗುವುದಿಲ್ಲ. ನಿಮಗೆಲ್ಲ ಗೊತ್ತಿರುವ ಹಾಗೆ, ಆತ ಮನುಷ್ಯನಲ್ಲಿ ಆತ್ಮವಿದೆ ಎಂಬುದನ್ನು ನಿರಾಕರಿಸಿದನು. ನಾವು ಹಿಂದೂಗಳೆಲ್ಲ, ಮನುಷ್ಯನಲ್ಲಿ ಶಾಶ್ವತವಾದ, ನಿರ್ವಿಕಾರವಾದ, ಅನಂತವಾದ ಯಾವುದೋ ಒಂದು ನಿತ್ಯವಾದುದರಲ್ಲಿ ಅಚಲವಾದ ಶ್ರದ್ದೆಯನ್ನಿಟ್ಟಿದ್ದೇವೆ. ಮನುಷ್ಯನಲ್ಲಿರುವ ಈ ನಿತ್ಯವಾದುದನ್ನೇ ನಾವು ಆತ್ಮವೆನ್ನುತ್ತೇವೆ – ಇದು ಅನಾದಿ, ಅನಂತ. ಅದೇರೀತಿ ಪ್ರಕೃತಿಯಲ್ಲೂ ಚಿರಸ್ಥಾಯಿಯಾಗಿ ಬ್ರಹ್ಮ ಎಂದು ಕರೆಯಲ್ಪಡುವ ಅನಾದಿ ಅನಂತವಾಗಿ ನಿಹಿತವಾಗಿರುವುದನ್ನು ನಾವು ನಂಬುತ್ತೇವೆ. ಬುದ್ದನು ಈ ಎರಡನ್ನೂ ನಿರಾಕರಿಸಿದನು. ಯಾವುದೇ ಚಿರಸ್ಥಾಯಿಯಾಗಿರುವುದರ ಅಸ್ತಿತ್ವಕ್ಕೆ ಪ್ರಮಾಣವೇ ಇಲ್ಲವೆಂದು ಅವನೆಂದನು. ಎಲ್ಲವೂ ಪರಿವರ್ತನಶೀಲವಾಗಿರುವ ಒಂದು ಸಮಷ್ಟಿಯಷ್ಟೆ. ನಿರಂತರವಾಗಿ ಬದಲಾಗುತ್ತಿರುವ ಒಂದು ಚಿಂತಾ ಸಮೂಹವನ್ನೇ - ನಾವು ಮನಸ್ಸೆನ್ನುವುದು ಎಂದನು. ಬೆಂಕಿಯ ಪಂಜೊಂದು ನಿರಂತರವಾಗಿ ಸುತ್ತುತ್ತಿರುವಾಗ ಉಂಟಾಗುವ ಬೆಳಕಿನ ವೃತ್ತ ಒಂದು ಭ್ರಾಂತಿಯಷ್ಟೆ ಅಥವಾ ಒಂದು ನದಿಯ ಉದಾಹರಣೆಯನ್ನೇ ತೆಗೆದುಕೊಂಡರೆ ಅದೊಂದು ನಿರಂತರವಾಗಿ ಹರಿದು ಹೋಗುತ್ತಿರುವ ಜಲರಾಶಿ. ಪ್ರತಿಯೊಂದು ಕ್ಷಣದಲ್ಲೂ ಹೊಸ ನೀರು ಬಂದು</p>

<!-- 349-8/0374-->
<p>ಹರಿದುಹೋಗುತ್ತಿರುತ್ತದೆ. ಇದೇ ಜೀವನ; ಇದೇ ಈ ಎಲ್ಲ ದೇಹ ಧರ್ಮ; ಅದೇರೀತಿ ಎಲ್ಲ ಮನಸ್ಪೂ ಸಹ.</p>
<p>ಏನೇ ಆಗಲಿ, ಅವನ ಸಿದ್ದಾಂತವಂತೂ ನನಗೆ ಅರ್ಥವಾಗಿಲ್ಲ. ನಾವು ಹಿಂದೂಗಳು ಅವನ ಸಿದ್ದಾಂತವನ್ನು ಎಂದೂ ಗ್ರಹಿಸಿಯೇ ಇಲ್ಲ. ಆದರೆ ಆ ಸಿದ್ಧಾಂತದಲ್ಲಿ ನಿಗೂಢವಾಗಿರುವ ಉದ್ದೇಶ ಮಾತ್ರ ನನಗರ್ಥವಾಗುತ್ತದೆ. ಹೋ ! ಎಂತಹ ಒಂದು ಘನವಾದ, ಭವ್ಯವಾದ ಉದ್ದೇಶ ಅದು ! ಬುದ್ದ ದೇವನು ಹೇಳುತ್ತಿದ್ದುದೇನೆಂದರೆ, ಈ ಪ್ರಪಂಚದ ಏಕೈಕ ದೊಡ್ಡ ಅಭಿಶಾಪವೆಂದರೆ ಸ್ವಾರ್ಥಪರತೆಯೇ ! ನಾವು ನಿಕೃಷ್ಟವಾದ ಸ್ವಾರ್ಥಜೀವಿಗಳು ಮತ್ತು ಆ ನಮ್ಮ ಸ್ವಾರ್ಥಪರತೆಯಲ್ಲಿ ಬಾಳಿನ ಎಲ್ಲ ಅಭಿಶಾಪವೂ ಅಡಗಿದೆ. ಸ್ವಾರ್ಥದೇಶ ಕಿಂಚಿತ್ತೂ ಇರಬಾರದು ಎಂಬುದೇ ನಮ್ಮ ಗುರಿಯಾಗಿರಬೇಕು. ನೀವೊಂದು ಹರಿಯುತ್ತಿರುವ ನೀರಿನಂತೆ - ದೇವರನ್ನಾಗಲೀ, ಆತ್ಮವನ್ನಾಗಲೀ, ಯಾವುದನ್ನೂ ಊರುಗೋಲನ್ನಾಗಿಟ್ಟುಕೊಳ್ಳಬೇಡಿ. ನಿಮ್ಮ ಕಾಲಮೇಲೇ ನೀವು ನಿಂತು, ಒಳ್ಳೆಯದನ್ನು ಅದು ಒಳ್ಳೆಯದು ಎಂಬ ಏಕೈಕ ಕಾರಣಕ್ಕಾಗಿಯೇ ಮಾಡಿ. ಹಾಗಲ್ಲದೇ, ಯಾವುದೊ ಶಿಕ್ಷೆಗೊಳಗಾಗುವ ಭಯಕ್ಕೋ ಅಥವಾ ಬೇರೆ ಯಾವುದಾದರೂ ಲೋಕಕ್ಕೆ ಹೋಗುವ ಆಸೆಯಿಂದ ಒಳ್ಳೆಯದನ್ನು ಮಾಡಬೇಕಾಗಿಲ್ಲ. ಎಂದೆಂದೂ ನಿಮ್ಮ ಬುದ್ಧಿಯನ್ನು ನಿಮ್ಮ ಕೈಯಲ್ಲಿಟ್ಟುಕೊಂಡು ಸ್ವಾರ್ಥಶೂನ್ಯರಾಗಿ, ಇದೇ ನಿಮಗಿರಬೇಕಾದ ಗುರಿ ಅಥವಾ ಉದ್ದೇಶ: ನಾನು ಸತ್ಕರ್ಮವನ್ನು ಮಾಡಬಯಸುತ್ತೇನೆ; ಕಾರಣ ಸತ್ಕರ್ಮವನ್ನು ಮಾಡುವುದು ಯಾವಾಗಲೂ ಒಳ್ಳೆಯದೇ. ಇದೊಂದು ಅದ್ಭುತವಾದ ಹಾಗೂ ಭವ್ಯವಾದ ನಿಲುವೇ ಸರಿ ! ನನಗೆ ಆತನ ತಾರ್ಕಿಕ ವಿಚಾರಗಳೊಂದಿಗೆ ಕಿಂಚಿತ್ತೂ ಸಹಾನುಭೂತಿಯಿಲ್ಲ. ಆದರೆ ಆತ ಸುರಿಸಿದ ನೈತಿಕ ಶಕ್ತಿಯನ್ನು ನೆನೆದಾಗಲಂತೂ ನನ್ನ ಮನಸ್ಸು ಈರ್ಷ್ಟಗೊಳಗಾಗುತ್ತದೆ. ಆ ವ್ಯಕ್ತಿಯಂತೆ ನಿರ್ಭಿತರಾಗಿ, ಬರೀ ನೈತಿಕ ಶಕ್ತಿಯಿಂದಲೇ, ಸ್ವಾತ್ಮನಿರ್ಭರರಾಗಿ ನಿಮ್ಮಲ್ಲಿ ಯಾರು ಒಂದು ಗಂಟೆ ಇರಬಲ್ಲಿರಿ ಎಂದು ನಿಮ್ಮನ್ನು ನೀವೇ ಕೇಳಿಕೊಳ್ಳಿ. ನನಗಂತೂ ಐದು ನಿಮಿಷವೂ ಸಾಧ್ಯವಿಲ್ಲ. ಅಂಜುಬುರುಕರಂತೆ ಯಾವುದಾದರೂ ಆಧಾರಕ್ಕಾಗಿ ತಡಕಾಡುವವರು ನಾವು. ನಾವು ದುರ್ಬಲರು; ಊರುಗೋಲಿಲ್ಲದಾಗ ತತ್ತರಿಸುವ ಅಂಜುಬುರುಕರು ನಾವು. ನನಗಂತೂ ನೈತಿಕತೆಯ ಸಾಕಾರವೇ ಆದ ಆ ಅದ್ಭುತ ವ್ಯಕ್ತಿಯನ್ನು ಕುರಿತು ಚಿಂತಿಸುತ್ತಿದ್ದರೇನೇ ನನ್ನ ಹೃದಯದಲ್ಲಿ ಅನುರಾಗದ ತರಂಗಗಳೇಳುತ್ತವೆ. ಆ ನೈತಿಕ ತೇಜಸ್ಸಿನ ಹತ್ತಿರ ಸುಳಿಯಲೂ ಸಹ ನಮಗೆ ಸಾಧ್ಯವಿಲ್ಲ. ಆ ಅದ್ಭುತ ನೈತಿಕ ತೇಜಸ್ಸಿಗೆ ಸರಿ ಸಾಟಿಯಾದ ಯಾವುದನ್ನೂ ಈ ಜಗತ್ತು ಎಂದೂ ಕಂಡೇ ಇಲ್ಲ. ನಾನಂತೂ ಆ ಶಕ್ತಿಗೆ ಸರಿಸಮನಾದ ಮತ್ತೊಂದನ್ನು ಈವರೆಗೂ ನೋಡೇ ಇಲ್ಲ. ನಾವೆಲ್ಲ ಹುಟ್ಟು ಹೇಡಿಗಳು. ನಮ್ಮನ್ನು ನಾವು ಬಚಾಯಿಸಿಕೊಂಡರೆ ಸಾಕು - (ಇನ್ನೊಬ್ಬರ ಹಿತದ ಬಗ್ಗೆಯೂ ತಲೆ ಕೆಡಿಸಿಕೊಳ್ಳುವವರಲ್ಲ). ನಮ್ಮ ಅಂತರದಲ್ಲಿ ಭಯಂಕರ ಭೀತಿ ಕಾಡುತ್ತಿದೆ; ಭಯಂಕರವಾದ ಸ್ವಾರ್ಥೋದ್ದೇಶ ನಿರಂತರ ಮನೆಮಾಡಿದೆ. ನಮ್ಮ ಸ್ವಾರ್ಥವೇ ನಮ್ಮನ್ನು ಅತ್ಯಂತ ಕೀಳುದರ್ಜೆಯ ಹೇಡಿಗಳನ್ನಾಗಿ ಮಾಡಿದೆ; ನಮ್ಮ ಸ್ವಾರ್ಥವೇ</p>

<!-- 349-8/0375-->

<p>ನಮ್ಮಲ್ಲಿನ ಭೀತಿ ಮತ್ತು ಹೇಡಿತನಕ್ಕೆ ದೊಡ್ಡ ಕಾರಣ. ಆದರೆ ಬುದ್ದನ ನಿಲುವಿನ ಗಾಂಭೀರ್ಯವೇ ಬೇರೆ. "ಸತ್ಕರ್ಮವನ್ನು ಒಳ್ಳೆಯದೆಂಬ ಕಾರಣಕ್ಕಾಗಿಯೇ ಮಾಡಿ. ಅಷ್ಟು ಸಾಕು, ನಿರರ್ಥಕವಾದ ಪ್ರಶ್ನೆಗಳನ್ನು ಕೇಳದಿರಿ. ಒಂದು ಕಟ್ಟುಕತೆಯಿಂದಾಗಲೀ, ಒಂದು ಉಪಾಖ್ಯಾನದಿಂದಾಗಲೀ ಒಂದು ಮೂಢನಂಬಿಕೆಯಿಂದಾಗಲೀ ಒಳ್ಳೆಯದನ್ನು ಮಾಡಲು ಪುಸಲಾಯಿಸಲ್ಪಟ್ಟ ವ್ಯಕ್ತಿ - ಅವಕಾಶ ದೊರೆತೊಡನೆಯೇ ಕೆಟ್ಟದ್ದನ್ನು ಮಾಡುತ್ತಾನೆ. ಒಳ್ಳೆಯದಾಗಲೆಂಬ ಕಾರಣಕ್ಕಾಗಿ ಯಾರು ಒಳ್ಳೆಯದನ್ನು ಮಾಡುತ್ತಾನೋ - ಅವನೊಬ್ಬನೇ ನಿಜವಾಗಿಯೂ ಒಳ್ಳೆಯವನು. ಅದೇ ಆ ವ್ಯಕ್ತಿಯ ಚಾರಿತ್ರ್ಯವಾಗಿರುತ್ತದೆ.”</p>
<p>ಒಮ್ಮೆ ಬುದ್ಧನನ್ನು ಮನುಷ್ಯನಲ್ಲಿ ಶಾಶ್ವತವಾಗಿರುವುದು ಯಾವುದು?'' ಎಂದು ಯಾರೋ ಕೇಳಿದಾಗ ಆತನಲ್ಲಿದ್ದ ಪ್ರತಿಯೊಂದೂ, ಪ್ರತಿಯೊಂದೂ'' ಎಂದನು. ಆದರೆ ಮನುಷ್ಯನಲ್ಲಿ ಅಕ್ಷಯವಾಗಿರುವುದಾದರೂ ಏನು? ದೇಹವಲ್ಲ, ಆತ್ಮವಲ್ಲ, ಆದರೆ ಚಾರಿತ್ರ್ಯ; ಮತ್ತು ಯುಗ ಯುಗಗಳಾದರೂ ಉಳಿಯುವುದು ಅದೊಂದೇ. ನಮ್ಮನ್ನಗಲಿ ಸಾವನ್ನಪ್ಪಿದವರೆಲ್ಲ ನಮಗಾಗಿ ಬಳುವಳಿಯಾಗಿ ಬಿಟ್ಟಿರುವುದು ಅವನ ಚಾರಿತ್ರ್ಯವೊಂದನ್ನೇ - ಅದೇ ಮನುಷ್ಯಜನಾಂಗದ ಅಮೂಲ್ಯವಾದ ಶಾಶ್ವತವಾದ ಸಂಪತ್ತು. ಈ ಚಾರಿತ್ರ್ಯಗಳೇ ಇತಿಹಾಸದುದ್ದಕ್ಕೂ ಯಾವತ್ತೂ ಕ್ರಿಯಾಶೀಲವಾಗಿ ತುಡಿಯುತ್ತಿರುವುದು. ಬುದ್ಧನ ಬಗ್ಗೆಯಾಗಲೀ, ನಾಜರೆತ್‌ನ ಜೀಸಸ್ ಬಗ್ಗೆಯಾಗಲೀ ಹೇಳುವುದಕ್ಕೇನಿದೆ ? ಅವರ ಚಾರಿತ್ರ್ಯ ಮಹಿಮೆಯಿಂದಲೇ ಈ ಪ್ರಪಂಚ ಸತ್ಯಪೂರ್ಣವಾಗಿದೆ. ಇದೊಂದು ಪ್ರಚಂಡಶಕ್ತಿನಿಹಿತವಾದ ಅಪೂರ್ವ ಸಿದ್ಧಾಂತವೇ ಸರಿ !</p>
<p>ಇನ್ನು ನಾವು ಈ ವ್ಯಕ್ತಿಯ ಔನ್ನತ್ಯದ ಧ್ಯಾನದಿಂದ ಸ್ವಲ್ಪ ವಾಸ್ತವಕ್ಕಿಳಿಯೋಣ - ಕಾರಣ ನಾವಿನ್ನೂ ಅಸಲು ವಿಷಯದ ಚರ್ಚೆಗೆ ಬಂದಿಲ್ಲ (ನಗುವಿನ ಹೊನಲು). ನಾನು ನಿಮಗೆ ಹೇಳಬೇಕಾಗಿರುವುದು ಇನ್ನೂ ಸಾಕಷ್ಟು ಇದೆ.</p>
<p>ಇನ್ನು ಬುದ್ಧನ ಕೆಲವು ಮಹತ್ಕಾರಗಳ ಬಗ್ಗೆ. ಮೊದಲನೆಯದಾಗಿ ಆತನ ಕಾರ್ಯವೈಖರಿಯಲ್ಲಿ ಪ್ರಮುಖವಾದದ್ದು ಸಂಘಸ್ಥಾಪನೆ, ಚರ್ಚ್ ಬಗೆಗಿನ ಇಂದಿನ ನಿಮ್ಮ ವಿಚಾರಗಳೆಲ್ಲ ಆತನ ಚಾರಿತ್ರ್ಯದ ಕೊಡುಗೆಗಳೇ, ಆತನ ಚಾರಿತ್ರ್ಯದ ಮುದ್ರೆಯಿರುವ ಧರ್ಮಸಂಸ್ಥೆಯೊಂದನ್ನು ಆತ ಬಿಟ್ಟುಹೋದನು. ಆತ ಈ ಸಂನ್ಯಾಸಿ ಗಳನ್ನೆಲ್ಲಾ ಸಂಘಟಿಸಿ ಅವರಿಂದ ಒಂದು ಸಾಮೂಹಿಕ ಮಂಡಲಿಯೊಂದನ್ನು ಅಂದರೆ ಬೌದ ಸಂಘವೊಂದನ್ನು ಅಸಿತಕ್ಕೆ ತಂದನು. ಆ ಸಂಘದಲ್ಲಿ - ಕ್ರಿ.ಪೂ. ೫೬೦ ವರ್ಷಗಳ ಮುಂಚೆಯೇ - ಗುರುತಿನ ಚೀಟಿಯ ಮೂಲಕ ಮತ ಚಲಾವಣೆ ಕೂಡ ಚಾಲನೆಯಲ್ಲಿತ್ತು. ಅಂದರೆ ಪ್ರತಿಯೊಂದು ಸಣ್ಣ ವಿಷಯದಲ್ಲೂ ಅದ್ಭುತ ಸಂಘಟನಾ ಕೌಶಲ್ಯ ಎದ್ದು ಕಾಣುತ್ತಿತ್ತು. ಸಂಘವೇ ಆತನ ಸ್ಥಾನದಲ್ಲಿ ಅವಶೇಷವಾಗಿತ್ತು ಮತ್ತು ಅದು ಪ್ರಚಂಡಶಕ್ತಿ ಹಾಗೂ ಅಧಿಕಾರದ ಕೇಂದ್ರವಾಯಿತು. ಈ ಸಂಘವೇ ಭರತವರ್ಷದ</p>

<!-- 349-8/0376-->
<p>ಒಳಗೂ ಮತ್ತು ಹೊರಗೂ ಧರ್ಮಪ್ರಚಾರದ ಮಹತ್ ಕಾರ್ಯದಲ್ಲಿ ತೊಡಗಿತು. ಆತನ ತರುವಾಯ ಮುನ್ನೂರು ವರ್ಷಗಳ ನಂತರ ಅಂದರೆ ಕ್ರಿ. ಪೂ. ಇನ್ನೂರರಲ್ಲಿ ಸಾಮ್ರಾಟ್ ಅಶೋಕನ ಆಳ್ವಿಕೆ ಪ್ರಾರಂಭವಾಯಿತು. ನಮ್ಮ ಪಾಶ್ಚಾತ್ಯ ಇತಿಹಾಸಕಾರರೆಲ್ಲರೂ ಕರೆದಿರುವಂತೆ 'ಚಕ್ರವರ್ತಿಗಳಲ್ಲೆಲ್ಲಾ ಸರ್ವಶ್ರೇಷ್ಠ ದೈವೀಗುಣಸಂಪನ್ನನಾದ ಆತ ಬುದ್ಧನ ವಿಚಾರಗಳಿಗೆ ಸಂಪೂರ್ಣವಾಗಿ ಪರಿವರ್ತಿತ ನಾಗಿದ್ದನು. ಅಷ್ಟೇ ಅಲ್ಲ, ಆಗಿನ ಕಾಲದ ಚಕ್ರವರ್ತಿಗಳಲ್ಲೆಲ್ಲಾ ಸರ್ವಶ್ರೇಷ್ಠನಾದ ಸಾರ್ವಭೌಮನಾಗಿದ್ದನು. ಈತನ ತಾತ (ಬಿಂಬಸಾರನು) ಅಲೆಕ್ಸಾಂಡರನ ಸಮಕಾಲೀನನಾಗಿದ್ದನು ಮತ್ತು ಅಲೆಕ್ಸಾಂಡರನ ಸಮಯದಿಂದಲೇ ಭಾರತವು ಗ್ರೀಸ್‌ನೊಂದಿಗೆ ನಿಕಟವಾದ ಸಂಬಂಧವನ್ನು ಹೊಂದಿತ್ತು... ಪ್ರತಿದಿನವೂ ಮಧ್ಯ ಏಷ್ಯಾದಲ್ಲಿ ಕಾಣಸಿಗುತ್ತಿರುವ ಒಂದಲ್ಲ ಒಂದು ಶಿಲಾಶಾಸನ ಇದನ್ನು ದೃಢೀಕರಿಸುತ್ತದೆ. ಭರತವರ್ಷವಾದರೂ ಬುದ್ದ, ಅಶೋಕ, ಈ ಎಲ್ಲರ ವಿಷಯವನ್ನೆಲ್ಲಾ ಮರತೇಬಿಟ್ಟಿತ್ತು. ಆದರೆ ಯಾರೂ ಓದಲಾಗದ ಪ್ರಾಚೀನ ಲಿಪಿಗಳನ್ನೊಳಗೊಂಡ ಶಿಲಾಶಾಸನಗಳು, ವಿಧವಿಧ ಆಕಾರದ ನಿಲುಗಂಬದ ಸಾಲುಗಳು ಅಲ್ಲಿತ್ತು. ಕೆಲವು ಹಳೆಯ ಮೊಗಲ್ ಚಕ್ರವರ್ತಿಗಳು ಇವುಗಳನ್ನು ಓದಿದವರಿಗೆ ಲಕ್ಷಾಂತರ ನಿಧಿಗಳನ್ನು ಕೊಡುತ್ತೇವೆಂದು ಸಾರಿದರು. ಆದರೂ ಯಾರೂ ಓದಲಾಗಿರಲಿಲ್ಲ. ಆದರೆ ಕಳೆದ ೩೦ ವರ್ಷಗಳಿಂದೀಚೆಗೆ ಅವುಗಳನ್ನು ಓದಲಾಗಿದೆ. ಅವೆಲ್ಲವೂ ಪಾಲೀ ಭಾಷೆಯಲ್ಲಿದೆ.</p>
<p>ಮೊದಲನೆಯ ಶಿಲಾಶಾಸನದ ಶೀರ್ಷಿಕೆ ಈ ರೀತಿಯಿದೆ: “....</p>
<p>ತದನಂತರ ಯುದ್ದದ ಘೋರ ಪರಿಣಾಮವನ್ನೂ, ದುಃಖದ ಗಾಥೆಯನ್ನೂ ವಿವರಿಸಿ, ತಾನು ಬೌದ್ಧ ಧರ್ಮಕ್ಕೆ ಮತಾಂತರಗೊಂಡಿದ್ದನ್ನು ಉಲ್ಲೇಖಿಸಿ, ಈ ಶಾಸನವನ್ನು ಬರೆಯುತ್ತಾ ಹೋಗುತ್ತಾನೆ. ಅನಂತರ ಹೀಗೆ ಬರೆಯುತ್ತಾನೆ: ''ಇಲ್ಲಿಂದಾಚೆಗೆ ನನ್ನ ಸಂತತಿಯವರು ಯಾರೂ ಮತ್ತೊಂದು ಜನಾಂಗದವರನ್ನು ಯುದ್ಧದಲ್ಲಿ ಜಯಿಸಿ ಖ್ಯಾತಿ ಸಂಪಾದಿಸುವುದು ಬೇಡ. ಅವರಿಗೆ ಖ್ಯಾತಿ ಬೇಕಾಗಿದ್ದರೆ ಮತ್ತೊಂದು ಜನಾಂಗದವರಿಗೆ ಸಹಾಯ ಮಾಡಲಿ, ಧರ್ಮದ ಹಾಗೂ ವಿವಿಧ ಜ್ಞಾನವಿಜ್ಞಾನಗಳ ಬೋಧಕರನ್ನು ಅವರಲ್ಲಿಗೆ ಕಳುಹಿಸಲಿ, ಕತ್ತಿಯ ಝಳಪಿನಿಂದ ಸಂಪಾದಿಸಿದ ಯಶಸ್ಸು ಯಶಸ್ಸೇ ಅಲ್ಲ.” ನಂತರ ಆತ ಅಲೆಕ್ಸಾಂಡ್ರಿಯಾದವರೆಗೂ ಕೂಡ ಧರ್ಮಪ್ರಚಾರಕರನ್ನು ಕಳುಹಿಸುವುದನ್ನು ನೀವು ನೋಡಬಹುದು... ಒಡನೆಯೇ ಆ ದೇಶದ ಥೆರಾಪುಟೇ, ಎಸ್ಪಿನ್ಸ್ ಎಂಬುವೇ ಮುಂತಾದ ಭಾಗಗಳಲ್ಲೆಲ್ಲಾ ತೀವ್ರ ಸಸ್ಯಾಹಾರಿಗಳ ಪಂಗಡಗಳು ತಲೆಯೆತ್ತುತ್ತಿದ್ದುದನ್ನು ನೀವು ಗಮನಿಸಿದರೆ ನಿಮಗೆ ಆಶ್ಚದ್ಯವೆನಿಸುತ್ತದೆ. ಇನ್ನು ಈ ಮಹಾಸಾಮ್ರಾಟ ಅಶೋಕನು ಜನರಿಗೆ ಹಾಗೂ ಪಶುಗಳಿಗೆ ಆಸ್ಪತ್ರೆಗಳನ್ನು ಕಟ್ಟಿಸಿದನು. ಈ ಶಿಲಾಲಿಪಿಗಳು ಹೇಗೆ ಜನರಿಗಾಗಿ ಮತ್ತು ಪಶುಗಳಿಗಾಗಿ ಆಸ್ಪತ್ರೆಗಳನ್ನು ಕಟ್ಟಲು ಅವರೆಲ್ಲ ಶಾಸನ ಮಾಡುತ್ತಿದ್ದರು ಎಂಬುದನ್ನು ತೋರುತ್ತವೆ. ಅಂದರೆ ಪಶುಗಳಿಗೆ ಮುದಿತನ</p>

<!-- 349-8/0377-->
<p>ಬೌದ್ಧ ಭಾರತ 377 ಪ್ರಾಪ್ತವಾದಾಗ ಇನ್ನು ಅವುಗಳನ್ನು ತಮ್ಮಲ್ಲಿಟ್ಟುಕೊಂಡು ಸಾಕಲಾಗದಿದ್ದರೆ ಅವುಗಳನ್ನು ದಯೆಯಿಂದ ಗುಂಡಿಟ್ಟು ಕೊಲ್ಲುತ್ತಿರಲಿಲ್ಲ. ಅವುಗಳಿಗೆ ಈ ಆಸ್ಪತ್ರೆಗಳಲ್ಲಿ ಆಶ್ರಯವಿರುತ್ತಿತ್ತು. ಈ ಆಸ್ಪತ್ರೆಗಳು ಸಾರ್ವಜನಿಕರ ದಾನದಿಂದ ನಿರ್ವಹಿಸಲ್ಪಡುತ್ತಿದ್ದುವು. - ಹಡಗು ಸಂಚಾರದ ಸಗಟು ವ್ಯಾಪಾರಿಗಳು ತಾವು ಮಾರಾಟ ಮಾಡುತ್ತಿದ್ದ ಸರಕಿನ ನೂರುಭಾಗ ಕ್ಕಿಷ್ಟು ಎಂದು ಶುಲ್ಕವನ್ನು ಕೊಡುತ್ತಿದ್ದರು. ಅವೆಲ್ಲಾ ಈ ಆಸ್ಪತ್ರೆಗಳಿಗೆ ಹೋಗುತ್ತಿತ್ತು. ಹೀಗಾಗಿ ಆ ಆಸ್ಪತ್ರೆಗಳು ಯಾರಮೇಲೂ ಹೊಣೆಯಾಗಿರಲಿಲ್ಲ. ಮುದಿಯಾದ ಹಸುವೋ ಅಥವಾ ಮತ್ತಾವ ಪ್ರಾಣಿಯೋ ಇದ್ದರೆ ಅದನ್ನು ಇನ್ನು ಸಾಕುವುದು ಬೇಡವೆಂದೆನಿಸಿದರೆ ಈ ಆಸ್ಪತ್ರೆಗೆ ಕಳುಹಿಸಲಾಗುತ್ತಿತ್ತು. ಆ ಆಸ್ಪತ್ರೆಗಳಲ್ಲಿ ಇಲಿಗಳ ಪರಂತ ಏನನ್ನು ಕಳುಹಿಸಿದರೂ ಇಟ್ಟುಕೊಳ್ಳುತ್ತಿದ್ದರು. ನಿಮಗೆ ಗೊತ್ತಿರುವ ಹಾಗೆ ಗೃಹಕೃತ್ಯಗಳಲ್ಲಿ ತೊಡಗಿರುವ ಮಹಿಳೆಯರಷ್ಟೇ ಈ ಪ್ರಾಣಿಗಳನ್ನು ಸಾಯಿಸುತ್ತಾರೆ. ಎಲ್ಲ ರೀತಿಯ ಪಾಷಾಣಗಳನ್ನು ಪಡೆದು, ಆ ಪ್ರಾಣಿಗಳ ತಿನಿಸಿನಲ್ಲಿ ಸೇರಿಸಿದಾಗ, ಅದನ್ನು ತಿಂದು ಪ್ರಾಣಿಗಳು ಸಾಯುತ್ತವೆ. ಅಶೋಕನಾದರೋ ಮನುಷ್ಯನಂತೆಯೇ, ಈ ಪ್ರಾಣಿಗಳೂ ಸಹ ಸರ್ಕಾರದ ಸಂರಕ್ಷಣೆಯಲ್ಲಿರಬೇಕೆಂದು ಪ್ರತಿಪಾದಿಸುತ್ತಿದ್ದನು. ಪ್ರಾಣಿಗಳನ್ನು ಕೊಲ್ಲಲು ಏತಕ್ಕೆ ಅನುವು ಮಾಡಿಕೊಡಬೇಕು ? ಯಾವುದೇ ಕಾರಣವೂ ಇಲ್ಲ. ಆತ ಹೇಳುತ್ತಿದ್ದುದೇನೆಂದರೆ ನಮ್ಮ ಆಹಾರಕ್ಕಾಗಿ ಯಾದರೂ ಪ್ರಾಣಿಹತ್ಯೆಯನ್ನು ನಿಷೇಧಿಸುವ ಮೊದಲು ಜನರಿಗೆ ಎಲ್ಲ ವಿಧದ ತರಕಾರಿಗಳನ್ನು ಒದಗಿಸಬೇಕೆಂದು. ಆದ್ದರಿಂದ ಆತ ತನ್ನ ಜನರನ್ನು ನಾಲ್ಕೂಕಡೆ ಕಳುಹಿಸಿ ಎಲ್ಲ ರೀತಿಯ ತರಕಾರಿಗಳನ್ನು ಸಂಗ್ರಹಿಸಿ ಅವುಗಳನ್ನು ಭಾರತದಲ್ಲಿ ಬೆಳೆಸಿದನು. ನಂತರ ಈ ರೀತಿಯ ಕ್ರಮವನ್ನು ತೆಗೆದುಕೊಂಡೊಡನೆಯೇ ಒಂದು ಆಜ್ಞೆಯನ್ನು ಹೊರಡಿಸಿದನು: ಇಲ್ಲಿಂದಾಚೆಗೆ ಯಾರು ಪ್ರಾಣಿಗಳನ್ನು ಕೊಲ್ಲುತ್ತಾರೋ ಅವರನ್ನು ಶಿಕ್ಷಿಸಲಾಗುತ್ತದೆ. ಸರ್ಕಾರ ತನ್ನ ಘನತೆಗೆ ತಕ್ಕಂತಿರಬೇಕು; ಪ್ರಾಣಿಗಳನ್ನು ಸಂರಕ್ಷಣೆ ಮಾಡಲೇಬೇಕು. ಒಂದು ಹಸುವನ್ನಾಗಲಿ, ಒಂದು ಮೇಕೆಯನ್ನೇ ಆಗಲಿ ಅಥವಾ ಯಾವುದೇ ಪ್ರಾಣಿಯನ್ನಾಗಲೀ ತನ್ನ ಆಹಾರಕ್ಕಾಗಿ ಕೊಲ್ಲಲು ಮನುಷ್ಯನಿಗೆ ಯಾವ ಅಧಿಕಾರವಿದೆ?</p>
<p>ಈ ರೀತಿ ಬೌದ್ಧ ಧರ್ಮ ರಾಜಕೀಯ ಕ್ಷೇತ್ರದಲ್ಲಿ ಒಂದು ಅಗಾಧವಾದ ಶಕ್ತಿಯಾಗಿ ತನ್ನ ಪ್ರಭಾವವನ್ನು ವಿಸ್ತ್ರತಗೊಳಿಸಿತ್ತು. ಆದರೆ ಕಾಲ ಕಳೆದಂತೆ ಈ ಪ್ರಚಂಡ ಧರ್ಮಪ್ರಚಾರದ ಒಂದು ಸಾಹಸಮಯ ಪ್ರಯತ್ನವೂ ಕೂಡ ಛಿದ್ರಛಿದ್ರವಾಯಿತು. ಆದರೆ ಧರ್ಮವನ್ನು ಪ್ರಚಾರಮಾಡಲು ಕತ್ತಿಯನ್ನೆಂದೂ ತೆಗೆದುಕೊಳ್ಳಲಿಲ್ಲ ಎಂಬುದರ ಕೀರ್ತಿ ಬೌದ್ಧರಿಗೇ ಸಲ್ಲಬೇಕು. ಇಡೀ ಜಗತ್ತಿನ ಧರ್ಮಗಳಲ್ಲೆಲ್ಲಾ - ಬೌದ್ಧ ಧರ್ಮ ವೊಂದನ್ನು ಬಿಟ್ಟರೆ - ರಕ್ತಪಾತವಿಲ್ಲದೆ ಒಂದೇ ಒಂದು ಹೆಜ್ಜೆಯನ್ನೂ ಸಹ ತಮ್ಮ ವ್ಯಾಪ್ತಿಯನ್ನು ವಿಸ್ತರಿಸುವಲ್ಲಿ ಯಶಸ್ವಿಯಾದ ಧರ್ಮ ಯಾವುದೂ ಇಲ್ಲ. ಬರೀ ಬೌದ್ದಿಕ ತೇಜಸ್ಸಿನಿಂದಷ್ಟೇ ಲಕ್ಷಾಂತರ ಜನರನ್ನು ಮತಾಂತರಗೊಳಿಸಿ ತನ್ನ ತೆಕ್ಕೆಗೆ ಹಾಕಿಕೊಳ್ಳುವುದರಲ್ಲಿ ಯಶಸ್ವಿಯಾದ ಧರ್ಮ ಬೌದ್ಧ ಧರ್ಮವೊಂದೇ.</p>

<!-- 349-8/0378-->
<p>ಇತಿಹಾಸದುದ್ದಕ್ಕೂ ಇದಕ್ಕೊಂದು ಅಪವಾದವನ್ನು ಸಹ ನೀವು ಕಾಣಲಾರಿರಿ. ಈಗಲೂ ಸಹ ನೀವು ಫಿಲಿಫೈನ್ಸ್ ದ್ವೀಪಪುಂಜಗಳಲ್ಲಿ ಮಾಡಹೊರಟಿರುವುದೂ ಈ ಬಲಪ್ರಯೋಗದಿಂದ ಮತಾಂತರವನ್ನೇ. ಅದು ನಿಮ್ಮ ಕಾರ್ಯವೈಖರಿ, ಕತ್ತಿಯ ಝಳಪಿನಿಂದ ಅವರನ್ನು ಧಾರ್ಮಿಕರನ್ನಾಗಿ ಮಾಡುವುದು ನಿಮ್ಮ ಧರ್ಮಪ್ರಚಾರಕರು ಬೋಧಿಸುತ್ತಿರುವುದೂ ಅದನ್ನೇ. ಅವರನ್ನು ಮುತ್ತಿಗೆಹಾಕಿ, ಅವರನ್ನು ಸಾಯಿಸಿ - ಕೊನೆಗೆ ಹಾಗಾದರೂ ಅವರಿಗೆ ಧರ್ಮ ಪ್ರಾಪ್ತವಾಗಲಿ. ನಿಜವಾಗಲೂ ಧರ್ಮಪ್ರಚಾರದ ಒಂದು ಅದ್ಭುತ ವೈಖರಿಯೇ ಸರಿ !</p>
<p>ಅಶೋಕನು ಹೇಗೆ ಮತಾಂತರಗೊಂಡನೆಂಬುದೆಲ್ಲಾ ನಿಮಗೆ ಗೊತ್ತಿರಬೇಕು. ತನ್ನ ಯೌವನದಲ್ಲಿ ಈ ಸಾಮ್ರಾಟನು ಅಷ್ಟೇನು ಒಳ್ಳೆಯವನಾಗಿರಲಿಲ್ಲ. (ಆತನಿಗೊಬ್ಬ ಸಹೋದರನಿದ್ದ). ಈ ಸಹೋದರರಿಬ್ಬರೂ ಕಾದಾಡಿ ಈತ (ಅಶೋಕ ) ಆತನ ಸಹೋದರನಿಂದಲೇ ಸೋಲಿಸಲ್ಪಟ್ಟನು. ಆ ಜಿದ್ದಿನಿಂದ ಈ ಸಾಮ್ರಾಟನು ಅವನನ್ನು ಕೊಲ್ಲಲು ಉದ್ಯುಕ್ತನಾದನು. ಈ ಅಶೋಕನಿಗೆ ತನ್ನ ಸಹೋದರ ಒಬ್ಬ ಬೌದ್ಧ ಭಿಕ್ಷುವಿನಲ್ಲಿ ಆಶ್ರಯ ಪಡೆದಿದ್ದಾನೆ ಎಂಬ ಸಮಾಚಾರ ಹೇಗೋ ತಲುಪಿತು. ನಮ್ಮಲ್ಲಿ ಸಂನ್ಯಾಸಿ ಅಥವಾ ಭಿಕ್ಕುಗಳನ್ನು ಹೇಗೆ ಪವಿತ್ರತಮರೆಂದು ಕಾಣಲಾಗುತ್ತದೆ ಎಂಬುದನ್ನು ನಿಮಗಾಗಲೇ ಹೇಳಿದ್ದೇನೆ; ಯಾರೂ ಸಹ ಅವರ ಸನಿಹದಲ್ಲಿಯೂ ಸುಳಿಯುವುದಿಲ್ಲ. ಸಮಾಚಾರ ತಲುಪಿದೊಡನೆಯೇ ಸಾಮ್ರಾಟನೇ ಸ್ವತಃ ಬಂದು, 'ನಿನ್ನಲ್ಲಾಶಯ ಹೊಂದಿರುವ ಅವನನ್ನು ನನಗೆ ಒಪ್ಪಿಸು” ಎನ್ನುತ್ತಾನೆ. ಆಗ ಬೌದ್ಧ ಭಿಕ್ಷು ಆ ಸಾಮ್ರಾಟನಿಗೆ ಉಪದೇಶ ಕೊಡುತ್ತಾ “ಪ್ರತೀಕಾರ ಕೆಟ್ಟದ್ದು, ಕ್ರೋಧವನ್ನು ಪ್ರೀತಿಯಿಂದ ನಿಸ್ತೇಜಗೊಳಿಸಬೇಕು. ಕೊಧ ವೆಂದ ಕ್ರೋಧದಿಂದ ಶಮನವಾಗುವುದಿಲ್ಲ; ದ್ವೇಷವೆಂದೂ ದ್ವೇಷದಿಂದ ದೂರವಾಗುವುದಿಲ್ಲ. ನಿನ್ನ ಪ್ರೀತಿಯಲ್ಲಿ ಕ್ರೋಧವೆಲ್ಲ ಕರಗಿಹೋಗಲಿ, ನಿನ್ನ ಪ್ರೀತಿಯಿಂದ ದ್ವೇಷವೆಲ್ಲ ಶಮನವಾಗಲಿ, ಮಿತ್ರನೇ, ನಿನಗಾದ ಒಂದು ಕೇಡಿಗೆ ಮತ್ತೊಂದು ಕೇಡಿನಿಂದ ಪ್ರತೀಕಾರಗೊಳಿಸಲು ಯತ್ನಿಸಿದರೆ, ನಿನಗಾದ ಮೊದಲ ಕೇಡನ್ನು ನೀನು ಖಂಡಿತ ಶಮನಗೊಳಿಸಿದಂತಾಗುವುದಿಲ್ಲ. ಬದಲಾಗಿ ಪ್ರಪಂಚದಲ್ಲಿರುವ ಕೆಡುಕಿಗೆ ಮತ್ತೊಂದನ್ನು ಸೇರಿಸಿದಂತಾಗುತ್ತದಷ್ಟೇ !?” ಎಂದನು. ಆಗ ಆ ಸಾಮ್ರಾಟನು, “ಅದೆಲ್ಲಾ ಇರಲಿ, ನೀನಾದರೋ ಒಬ್ಬ ಮೂರ್ಖನೇ ಸರಿ. ಈಗ ಹೇಳು, ಆ ಮನುಷ್ಯನಿಗೋಸ್ಕರ ನಿನ್ನನ್ನೇ, ನಿನ್ನ ಪ್ರಾಣವನ್ನೇ ನೀನು ಬಲಿಕೊಡಲು ಸಿದ್ಧನಾಗಿರುವೆಯಾ?' ಎಂದನು. ಆ ಭಿಕ್ಕು ನಾನಂತೂ ಸಿದ್ದ' ಎಂದು ತನ್ನ ವಿಹಾರದಿಂದ ಹೊರಗೆ ಬಂದು ಅವನೆದುರಿಗೆ ನಿಂತನು. ಆಗ ಆ ಸಾಮ್ರಾಟನು ತನ್ನ ಝಳಪಿಸುವ ಖಡ್ಗವನ್ನು ಹೊರತೆಗೆದು, ಆ ಭಿಕ್ಷುವಿಗೆ, 'ಸಿದ್ದನಾಗು' ಎಂದು ಆದೇಶಿಸಿದನು. ಇನ್ನೇನು, ಆ ಬೌದ್ಧ ಭಿಕ್ಷುವಿನ ತಲೆಯುರುಳಿಸಲು ಆ ಸಾಮಾಟನು, ಖಡ್ಗ ಪ್ರಹಾರ ಮಾಡಬೇಕು ಎನ್ನುವ ಆ ಕ್ಷಣದಲ್ಲಿ ಆ ಬೌದ್ಧ ಭಿಕ್ಕುವಿನ ಮುಖದ ಕಡೆ ಒಮ್ಮೆ ನೋಡಿದನು. ಆ ಭಿಕ್ಷುವಿನ ಕಣ್ಣುಗಳಲ್ಲಿ ಎವೆಯಿಕ್ಕದ ಸ್ಥಿರತೆಯಿತ್ತು, ಶಾಂತವಾದ ಮುಖಮುದ್ರೆಯಿತ್ತು. ಆಗ ಅಶೋಕನು ತನ್ನ ದುಸ್ಸಾಹಸವನ್ನು</p>

<!-- 349-8/0379-->

<p>ನಿಲ್ಲಿಸಿ ಹೇಳುತ್ತಾನೆ: 'ಎಲೈ ಭಿಕ್ಷು, ದೀನ ಭಿಕಾರಿಯಾದ ನೀನು ಕಣ್ಣುರೆಪ್ಪೆಗಳೂ ಸಹ ಅಲುಗಾಡದಿರುವ ಇಂತಹ ಆತ್ಮಬಲವನ್ನು ಎಲ್ಲಿಂದ ಪಡೆದೆ?'' ಆಗ ಆ ಬೌದ್ಧ ಭಿಕ್ಕು ಮತ್ತೆ ಆತನಿಗೆ ಉಪದೇಶ ಕೊಡುತ್ತಾ ಹೋಗುತ್ತಾನೆ. ಸಾಮ್ರಾಟನು ಆನಂದದಿಂದ 'ನಿನ್ನ ಮಾತುಗಳು ಬಹಳ ಆಪ್ಯಾಯಮಾನವಾಗಿವೆ. ಮುಂದುವರಿಸು ನಿನ್ನ ಉಪದೇಶವನ್ನು'' ಎಂದರಹುತ್ತಾನೆ. ಈ ರೀತಿಯಾಗಿ ಆತ ಪ್ರಭುವಿನ ಮಾಂತ್ರಿಕ ಪ್ರಭಾವಕ್ಕೆ ಅಂದರೆ ಬುದ್ಧನ ಅಪೂರ್ವ ಮಾಂತ್ರಿಕತೆಗೆ ಶರಣಾಗುತ್ತಾನೆ.</p>
<p>ಬೌದ್ಧ ಮತದಲ್ಲಿ ಮೂರು ಮುಖ್ಯವಾದ ಅಂಗಗಳಿವೆ: ಮೊದಲನೆಯದು ಸ್ವಯಂ ಬುದ್ಧದೇವನೇ, ಎರಡನೆಯದೇ ಆತನ ಶಾಸನ ಅಥವಾ ಧರ್ಮ ಮತ್ತು ಕೊನೆಯದಾಗಿ ಆತನ ಸಂಘ, ಆರಂಭದಲ್ಲಿ ಇದೆಲ್ಲ ತೀರಾ ಸರಳವಾಗಿಯೇ ಇತ್ತು. ಬುದ್ಧದೇವನ ಅವಸಾನಕ್ಕೆ ಸ್ವಲ್ಪ ಮುಂಚೆ, ಆತನ ಶಿಷ್ಯರು, “ಪ್ರಭು, ನಿಮ್ಮ (ಪವಿತ್ರ ಅಸ್ಟಿಯ)ನ್ನು ನಾವೇನು ಮಾಡಬೇಕು?” ಎಂದು ಕೇಳಿದರು. "ಏನೂ ಮಾಡಬೇಕಿಲ್ಲ” ಎಂಬ ಉತ್ತರ ಬಂದಿತು. 'ನಿಮ್ಮ (ಪವಿತ್ರ ದೇಹದ) ಮೇಲೆ ಎಂತಹ ಸ್ಮಾರಕವನ್ನು ನಾವು ನಿರ್ಮಿಸಬೇಕು?'' ಎಂದು ಮತ್ತೊಮ್ಮೆ ಕೇಳಿದಾಗ, ಬುದ್ಧದೇವನು 'ನಿಮಗೆ ಹಾಗೆ ಬೇಕೆನಿಸಿದರೆ ಅಸ್ಟಿಯನ್ನೇ ರಾಶಿಮಾಡಿ ಸ್ತೂಪವನ್ನು ನಿರ್ಮಿಸಬಹುದು ಅಥವಾ ಏನೂ ಮಾಡದೇ ಇದ್ದರೂ ಆಯಿತು” ಎಂದನು. ಆದರೆ ಕಾಲಕ್ರಮದಲ್ಲಿ ವಿಶಾಲವಾದ ಮಂದಿರಗಳು, ಬುದ್ಧನ ಸ್ಮತಿ ಚಿಹ್ನೆಯಾಗಿ ನಿರ್ಮಿತವಾದ ದೊಡ್ಡ ದೊಡ್ಡ ಸ್ಕೂಪಗಳು ಮತ್ತು ಎಲ್ಲ ರೀತಿಯ ದೀರ್ಘವಾದ ಪೂಜೋಪಚಾರಗಳು ಒಂದೊಂದಾಗಿ ತಲೆಯೆತ್ತಿದುವು. ಆಶ್ಚದ್ಯವೆಂದರೆ ಬೌದ್ಧಯುಗಕ್ಕಿಂತ ಮುಂಚೆ ಆರಾಧನೆಗಾಗಿ, ಪೂಜೆಗಾಗಿ ವಿಗ್ರಹಗಳ, ಮೂರ್ತಿಗಳ, ಬಳಕೆ ಯಾರಿಗೂ ತಿಳಿದೇ ಇರಲಿಲ್ಲ. ಮೊಟ್ಟ ಮೊದಲಿಗೆ ವಿಗ್ರಹಗಳನ್ನು ಬಳಕೆಗೆ ತಂದವರೇ ಬೌದ್ದರು ಎಂದು ನಾನು ಖಚಿತವಾಗಿ ಹೇಳುತ್ತೇನೆ. ಎಲ್ಲ ವಿಧವಾದ ಬುದ್ಧನ ವಿಗ್ರಹಗಳೂ ಹಾಗೂ ಬುದ್ದನ ಪದದಡಿ ಶ್ರಮಣರೆಲ್ಲರೂ ಕುಳಿತು ಪ್ರಾರ್ಥಿಸುತ್ತಿರುವ ವಿಗ್ರಹಗಳೆಲ ವೂ ಇವೆ. ಈ ಬೌದ ಸಂಘದೊಡನೆ ಈ ಪೂಜೋಪಚಾರಗಳೂ ಕಟ್ಟಳೆಗಳೂ ದಿನೇದಿನೇ ದ್ವಿಗುಣವಾಗುತ್ತಾ ಹೋದುವು. ನಂತರ ಈ ಬೌದ್ಧ ಸಂನ್ಯಾಸಿ ಅಥವಾ ಬೌದ್ಧ ಭಿಕ್ಷುಗಳಿದ್ದ ಬೌದ್ಧ ಮಠಗಳಲ್ಲೆಲ್ಲಾ ಹೇರಳವಾಗಿ ಹಣ, ಸಂಪತ್ತು ಶೇಖರವಾಯಿತು. ಅದರ ಅವನತಿಯ ಮೂಲ ಇದ್ದದ್ದು ಇಲ್ಲಿಯೇ. ಸಂನ್ಯಾಸ ಜೀವನವೇನೋ ಕೆಲವರಿಗಂತೂ ಎಲ್ಲ ರೀತಿಯಿಂದಲೂ ಬಹಳ ಒಳ್ಳೆಯದೇ. ಅದರಲ್ಲಿ ಸಂದೇಹವೇ ಇಲ್ಲ. ಆದರೆ ಯಾರೆಂದರೆ ಅವರು ಪ್ರತಿಯೊಬ್ಬ ನರ-ನಾರಿಯೂ ಸುಮ್ಮನೆ ಮನಸ್ಸಿಗೆ ಬಂದೊಡನೆಯೇ ಸಾಮಾಜಿಕ ಬದುಕನ್ನು ಬದಿಗೊತ್ತಿ, ಸಂಸಾರವನ್ನು ತ್ಯಜಿಸಿ ಸಂನ್ಯಾಸ ಜೀವನವನ್ನು ತೆಗೆದುಕೊಳ್ಳುವಂತೆ ಸಿಕ್ಕ ಸಿಕ್ಕವರಿಗೆಲ್ಲಾ ಉಪದೇಶ ಮಾಡಿದಾಗಲೇ ನಿಜವಾದ ತೊಂದರೆಯಾಗುವುದು. ಒಮ್ಮೆ ಭರತವರ್ಷದಲ್ಲೆಲ್ಲಾ ಬೌದ್ಧ ಮಠಗಳನ್ನೇ ನೋಡಬಹುದಾಗಿತ್ತು. ಈ ಮಠಗಳು ಹಾಗೂ ವಿಹಾರಗಳು ಎಷ್ಟು ವಿಶಾಲವಾಗಿದು ಭೀಮಾಕಾರವಾದ ಕಟ್ಟಡಗಳನ್ನು ಹೊಂದಿದು ವೆಂದರೆ - ಒಂದೊಂದು ಮಠದಲ್ಲಿ ಒಮ್ಮೊಮ್ಮೆ ಇಪ್ಪತ್ತು ಸಾವಿರ ಬೌದ್ಧ ಭಿಕ್ಷುಗಳು, ಇನ್ನು</p>

<!-- 349-8/0380-->
<p>ಕೆಲವೊಂದರಲ್ಲಿ ಶತಸಹಸ್ರ ಬೌದ್ಧ ಭಿಕ್ಷುಗಳು ವಾಸಿಸುತ್ತಿದ್ದರು. ಇಂತಹ ವಿಶಾಲವಾದ ಬೌದ್ಧ ಮಠಗಳು ಸಮಗ್ರ ಭಾರತದಲ್ಲಿ ಹರಡಿ ಹಂಚಿಹೋಗಿದ್ದುವು. ಅವುಗಳು ಅವಶ್ಯವಾಗಿ ಜ್ಞಾನಾರ್ಜನೆಯ ಕೇಂದ್ರಗಳಾಗಿದ್ದುವೆಂಬುದೇನೋ ನಿಜ. ಆದರೆ ಮುಂದಿನ ಪೀಳಿಗೆಯೆನಿಸುವ ತಮ್ಮ ಸಂತಾನವನ್ನು ಮುಂದುವರಿಸಲು ಸಮಾಜದಲ್ಲಿ ಉಳಿದ ವ್ಯಕ್ತಿಗಳಾದರೂ ಎಂಥವರು? ಕೇವಲ ದುರ್ಬಲರು, ಶಕ್ತಿಹೀನರು. ಸದೃಢವಾದ ತೇಜೋಬಲದಿಂದಿರುವ ವೀರ್ಯವಂತರೆಲ್ಲಾ ಸಮಾಜದಿಂದ ಹೊರಗೇ ಹೊರಟು ಹೋದದ್ದರಿಂದ ನಂತರ ಬರುತ್ತಿದ್ದ ಪೀಳಿಗೆಗಳೆಲ್ಲಾ ಸತ್ಯಹೀನವಾದುವು. ತರುವಾಯ, ಹೀಗೆ ಉಂಟಾದ ಬರೀ ತೇಜೋಹೀನತೆಯಿಂದಲೇ ರಾಷ್ಟ್ರೀಯ ಅವನತಿ ಪ್ರಾರಂಭವಾಯಿತು.</p>
<p>ಇನ್ನು ಬೌದ್ದ ಸಂಘದಲ್ಲಿನ ಅದ್ಭುತವಾದ ಸಂನ್ಯಾಸ-ಸಮುದಾಯದ ಬಗ್ಗೆ ಒಂದಿಷ್ಟು ಹೇಳಬೇಕು. ಅದು ನಿಜವಾಗಿಯೂ ಭವ್ಯವಾದುದೇ. ಆದರೆ ಚಿಂತನೆ ಮತ್ತು ಸಿದ್ಧಾಂತಗಳನ್ನು ರೂಪಿಸುವ ಮಾತು ಬೇರೆ; ಅದನ್ನು ವಾಸ್ತವಿಕತೆಯಲ್ಲಿ ಕೃತಿಗಿಳಿಸುವುದಿದೆಯಲ್ಲ ಅದೇ ಬೇರೆ. ಪ್ರತಿರೋಧವಿಲ್ಲದಿರುವಿಕೆ, ಅಂದರೆ ಯಾವುದನ್ನೂ ಪ್ರತಿಭಟಿಸದೆ ನುಂಗಿಕೊಳ್ಳಬೇಕು ಮುಂತಾದ ವಿಚಾರ, ಆದರ್ಶಗಳೆಲ್ಲಾ ಅಮೋಘವಾದುದೇನೋ ಹೌದು. ಆದರೆ ನಾವೆಲ್ಲರೂ ಅಪ್ರತಿಭಟನೆ ಇವೇ ಮುಂತಾದ ಆದರ್ಶಗಳನ್ನು ಕೃತಿಗಿಳಿಸಲು ತೀರ್ಮಾನಿಸಿ ರಸ್ತೆಗಿಳಿದರೆ ವಾಸ್ತವಿಕವಾಗಿ ಈ ನಗರದಲ್ಲಿ ಏನೂ ಉಳಿಯಲಾರದು. ಅಂದರೆ ಒಂದು ಸಿದ್ಧಾಂತವಾಗಿ, ತಾತ್ವಿಕವಾಗಿ ಈ ಆದರ್ಶಗಳೆಲ್ಲಾ ಸರಿಯೇ; ಆದರೆ ಅಂತಹ ಚರಮ ಆದರ್ಶ ಸ್ಥಿತಿಯನ್ನು ವಾಸ್ತವಿಕ ಪ್ರಪಂಚದಲ್ಲಿ ಹೇಗೆ ಪಡೆಯಬಹುದು ಎಂಬುದಕ್ಕೆ ಯಾರೂ ಕ್ರಿಯಾತ್ಮಕವಾದ ಪರಿಹಾರವನ್ನು ಇದುವರೆವಿಗೂ ಕಂಡುಹಿಡಿದಿಲ್ಲ. ಈ ಜಾತಿ ಎಂಬುದರ ಅರ್ಥವು ಎಲ್ಲಿಯವರೆವಿಗೂ ರಕ್ತಪಾವಿತ್ರ್ಯತೆಯನ್ನು ಸಂರಕ್ಷಿಸುವುದೆಂದಾಗುತ್ತದೋ ಅಲ್ಲಿಯವರೆವಿಗೂ ಈ ಜಾತಿಪ್ರತಿಷ್ಠೆ ಅಥವಾ ಕುಲಪ್ರತಿಷ್ಠೆಯಲ್ಲಿ ಏನೋ ಒಂದು ಅರ್ಥವಿದೆ. ಆನುವಂಶಿಕತೆ ಎನ್ನುವುದಂತೂ ನಿಸ್ಸಂದೇಹವಾಗಿ ಇದ್ದೇ ಇದೆ. ಇದನ್ನು ಸ್ವಲ್ಪ ಅರ್ಥಮಾಡಿಕೊಳ್ಳಲು ಪ್ರಯತ್ನಿಸಿ. ನೀವೇಕೆ ನೀರೊಗಳೊಂದಿಗೆ ಮತ್ತು ಅಮೆರಿಕನ್ ಇಂಡಿಯನ್ ರ ಜೊತೆ ರಕ್ತಸಂಪರ್ಕವನ್ನು ಮಾಡುವುದಿಲ್ಲ? ಪ್ರಕೃತಿಯೇ ನಿಮ್ಮನ್ನು ಹಾಗೆ ಮಾಡಲು ಬಿಡುವುದಿಲ್ಲ. ಪ್ರಕೃತಿಯ ಪ್ರತಿಬಂಧನೆಯಿಂದಲೇ ನೀವು ಅವರೊಂದಿಗೆ ಆ ರೀತಿ ರಕ್ತಸಂಬಂಧವನ್ನು ಇಟ್ಟುಕೊಳ್ಳಲಾರಿರಿ. ಸುಪ್ತಪ್ರಜ್ಞೆಯಲ್ಲಿರುವ ಯಾವುದೋ ಅಗೋಚರವಾದ ಶಕ್ತಿಗಳು ಕ್ರಿಯಾಶೀಲವಾಗಿದ್ದು ಈ ರೀತಿ ಜಾತಿ ಸಂರಕ್ಷಣೆಯಲ್ಲಿ ತೊಡಗಿರುತ್ತವೆ. ಅದೇ ಆತ್ಯರ ಜಾತಿಪದ್ಧತಿ. ಇತರರು (ಆರರಲ್ಲದವರು) ನಮ್ಮ ಸಮಾನರಲ್ಲ ಎಂದು ನಾನು ಹೇಳುತ್ತಿಲ್ಲ ಎಂಬುದನ್ನು ಗಮನಿಸಿ, ಇತರರೂ ಅದೇರೀತಿಯ ಸವಲತ್ತುಗಳನ್ನೂ, ಎಲ್ಲ ರೀತಿಯ ಅನುಕೂಲಗಳನ್ನೂ ಹೊಂದಿರಲೇಬೇಕು; ಆದರೆ ಕೆಲವು ಜನಾಂಗ ಹಾಗೂ ವರ್ಣಗಳ ಅಬಾಧಿತವಾದ ಮಿಶ್ರಣದಿಂದ ಆ ವರ್ಣಗಳು ಸ್ವಲ್ಪಕಾಲ ಅವನತಿ ಹೊಂದುತ್ತವೆ ಎಂಬುದು ನಮಗೆ</p>

<!-- 349-8/0381-->

<p>ಗೊತ್ತು. ಆರರು ಮತ್ತು ಆರರಲ್ಲದವರ ಮಧ್ಯೆ ಜಾತಿಯ ಕಠೋರವಾದ ಕಟ್ಟುಪಾಡುಗಳಿದ್ದಾಗ್ಯೂ, ಆ ಪ್ರತಿಬಂಧಕವಾದ ಗೋಡೆಯನ್ನು ಸ್ವಲ್ಪಮಟ್ಟಿಗೆ ಉರುಳಿಸಲಾಯಿತು. ಇದರ ಪರಿಣಾಮವಾಗಿ ವಿದೇಶೀಯರಾದ ವಿಲಕ್ಷಣ ಜಾತಿಯ ಅಲೆಮಾರಿ ತಂಡಗಳು ತಮ್ಮೆಲ್ಲ ಮೂಢನಂಬಿಕೆಗಳು, ವಿಚಿತ್ರವಾದ ಆಚಾರವ್ಯವಹಾರಗಳ ಪದ್ಧತಿಗಳೊಂದಿಗೆ ಬಂದರು. ಸ್ವಲ್ಪ ಯೋಚಿಸಿನೋಡಿ. ಬಟ್ಟೆಗಳನ್ನು ಹಾಕಿಕೊಳ್ಳುವಷ್ಟು ಮರ್ಯಾದೆಯೂ ಅವರಲ್ಲಿರಲಿಲ್ಲ. ಇವರೆಲ್ಲ ಮತ ಪ್ರಾಣಿಗಳ ಕೊಳೆತ ಮಾಂಸವನ್ನು ತಿನ್ನುವುದು ಇವೇ ಮುಂತಾದ ಕುಸಂಸ್ಕಾರಗಳಿಂದ ಕೂಡಿದವರಾಗಿದ್ದರು. ಅವರ ಹಿಂದೆಯೇ ಅವರ ಮೂಢನಂಬಿಕೆಗಳು, ಮೂಡಾರಾಧನೆಯ ಮಾಂತ್ರಿಕ ವಸ್ತುಗಳು, ನರಬಲಿ, ಅವರ ಪಿಶಾಚಿಗಳಲ್ಲಿನ ನಂಬಿಕೆ, ಪೈಶಾಚಿಕ ವರ್ತನೆ - ಎಲ್ಲವೂ ಬಂದವು. ಅವರು ಅವನ್ನೆಲ್ಲಾ ತಮ್ಮ ಹಿಂದೆಯೇ ಕಟ್ಟಿಕೊಂಡು ಕೆಲವು ವರ್ಷಗಳೇನೋ ಸಭ್ಯರಂತಿದ್ದರು. ಮೊದಲು ಮೊದಲು ಅವರ ಹೀನ ಆಚಾರಗಳೆಲ್ಲವನ್ನೂ ಸ್ವಲ್ಪ ಮುಚ್ಚುಮರೆಯಲ್ಲಿ ಮಾಡುತ್ತಿದ್ದರು. ಅನಂತರ ತಮ್ಮ ಗೊಬ್ಬು ಆಚಾರ-ವ್ಯವಹಾರಗಳು, ಮೂಢನಂಬಿಕೆಗಳು, ಪೈಶಾಚಿಕ ವರ್ತನೆ – ಇವುಗಳೆಲ್ಲವನ್ನೂ ಹೊರಗೆ ಎಲ್ಲರ ಮುಂದೆ ಯಾವುದೇ ನಾಚಿಕೆ ಸಂಕೋಚಗಳಿಲ್ಲದೆ ವ್ಯಕ್ತಪಡಿಸಲು ಮೊದಲು ಮಾಡಿದರು. ಇದು ಇಡೀ ಜನಾಂಗವನ್ನೇ ಅಧೋಗತಿಗೆ ತಂದಿತು ಇದಾದ ನಂತರ ರಕ್ತಗಳು ಬೆರೆತವು. ಯಾರಾರೊಂದಿಗೆ ಬೆರೆಯಬಾರದೋ ಅಂತಹವರೊಂದಿಗೆ ಅಂತರ್ಜಾತೀಯ ವಿವಾಹಗಳು ನಡೆಯುತಿದು ವು. ಇಡೀ ಜನಾಂಗವೇ ಹೀನ ಸಂಸ್ಕಾರದ ಬಲದಿಂದ ಕುಸಿದುಬಿತ್ತು. ಆದರೆ ಕಟ್ಟಕಡೆಯಲ್ಲಿ ಬಹಳ ದೂರದ ಭವಿಷ್ಯದಲ್ಲಿ ಅದರಿಂದ ಒಳ್ಳೆಯದೇನೋ ಸಾಧ್ಯವಾಯಿತು. ನೀವು ನೀಗೋಗಳೊಡನೆ ಮತ್ತು ಅಮೇರಿಕನ್ ಇಂಡಿಯನ್‌ರೊಡನೆ ಬೆರೆತರೆ, ಖಂಡಿತವಾಗಿ ನಿಮ್ಮ ನಾಗರಿಕತೆ, ಸಭ್ಯತೆ ಕುಸಿಯುತ್ತದೆ ನಿಜ. ಆದರೆ ನೂರಾರು, ಸಾವಿರಾರು ವರ್ಷಗಳ ನಂತರ, ಈ ಸಮ್ಮಿಶ್ರಣದ ಪರಿಣಾಮವಾಗಿ ಎಂದಿಗಿಂತಲೂ, ಒಂದು ಪ್ರಚಂಡ ಶಕ್ತಿಯಿಂದ ಕೂಡಿದ ಅದ್ಭುತವಾದ ಜನಾಂಗವೊಂದು ಮತ್ತೊಮ್ಮೆ ಉದ್ರೂತವಾಗುತ್ತದೆ. ಆದರೆ ಸದ್ಯಕ್ಕಂತೂ ನೀವು ನೋವು-ಕಷ್ಟಗಳನ್ನನುಭವಿಸಲೇ ಬೇಕಾಗುತ್ತದೆ.</p>
<p>ಹಿಂದೂಗಳಲ್ಲಿ ಒಂದು ನಂಬಿಕೆಯಿದೆ: ಈ ಜಗತ್ತಿನಲ್ಲಿ ಸುಸಭ್ಯವಾದ ಜನಾಂಗವಿದ್ದದ್ದು ಒಂದೇ ಒಂದು - ಅದೇ ಆರ ಜನಾಂಗ. ಇದೊಂದು ವಿಚಿತ್ರವಾದ ನಂಬಿಕೆ ಎಂದೇ ನನಗನ್ನಿಸಿದರೂ, ಅವರ ನಂಬಿಕೆಗೆ ವಿರುದ್ಧವಾಗಿ ನಾನೇನೂ ಹೇಳಲಾರೆ. ಕಾರಣ ಅವರ ನಂಬಿಕೆ ಸರಿಯಲ್ಲ ಎಂದು ತೋರಿಸುವ ಒಂದೇ ಒಂದು ಪ್ರಮಾಣವನ್ನೂ ನಾನಿದುವರೆವಿಗೂ ಕಂಡಿಲ್ಲ. ಈ ಆರಜನಾಂಗದವನು ತನ್ನ ರಕ್ತವನ್ನು ದಾನಮಾಡುವವರೆವಿಗೂ ಇತರೇ ಯಾವುದೇ ಜನಾಂಗ ಸಭ್ಯ ಜನಾಂಗ ವಾಗಿರಲು ಸಾಧ್ಯವಿಲ್ಲ. ಈ ಸಂಸ್ಕರಣವನ್ನು ಯಾವುದೇ ಉಪದೇಶ, ಬೋಧನೆಯ ಮಾಡಲಾರದು. ಅತ್ಯಂತ ಆವಶ್ಯಕವಾಗಿ ಸಾರಭೂತವಾದದ್ದೆಂದರೆ, ಒಂದು ಜನಾಂಗ ಆರನಿಂದ ರಕ್ತವನ್ನು ಪಡೆಯಬೇಕು. ನಂತರವೇ ಅದು ಸಭ್ಯತೆಯನ್ನು ತಲುಪುವುದು.</p>

<!-- 349-8/0382-->
<p>ಬರೀ ಬೋಧನೆ, ಉಪದೇಶಗಳಿಂದ ಏನೂ ಪ್ರಯೋಜನವಾಗಲಾರದು. ಆರರು ಯಾವುದೋ ದೇಶದಲ್ಲಾಗಲೀ ಸಭ್ಯತೆಗೇ ಒಂದು ನಿದರ್ಶನವಾಗಿರುತ್ತಾರೆ. ನಿಮ್ಮ ದೇಶದ ಮಾತೇ ತೆಗೆದುಕೊಂಡರೂ, ನೀವು ನೀಗೋ ಜನಾಂಗದೊಂದಿಗೆ ನಿಮ್ಮ ರಕ್ತವನ್ನು ಸಮ್ಮಿಶ್ರಗೊಳಿಸಲು ಸಮ್ಮತಿಸುತ್ತೀರಾ? ಆಗ ಉಚ್ಚತರವಾದ ಸಂಸ್ಕೃತಿಯನ್ನು ಅವರು ಪಡೆಯಲು ಸಾಧ್ಯ.</p>
<p>ಹಿಂದೂಗಳಿಗೆ ವರ್ಣವಿಭಜನೆ, ಜಾತಿ ವ್ಯವಸ್ಥೆಯ ಬಗ್ಗೆ ವಿಶೇಷವಾದ ಮಮತೆ. ನನ್ನಲ್ಲೂ ಸಹ ಆ ಜನಾಂಗದ ಈ ಮೂಢನಂಬಿಕೆಯ ಸೋಂಕು ಅಥವಾ ಕಲೆ ಇರಬಹುದೋ ಏನೋ ನನಗೆ ಗೊತ್ತಿಲ್ಲ. ನಾನಂತೂ ಬುದ್ಧದೇವನ ಆದರ್ಶವನ್ನು ಉತ್ಕಟವಾಗಿ ಪ್ರೀತಿಸುತ್ತೇನೆ. ಅದೊಂದು ಮಹಾನ್ ಆದರ್ಶ ! ಆದರೆ, ನನ್ನ ಮಟ್ಟಿಗೆ ಹೇಳುವುದಾದರೆ, ಆ ಆದರ್ಶವನ್ನು ಕಾರ್ಯಾಚರಣೆಗೆ ತಂದರೀತಿ ಅಷ್ಟೊಂದು ಸೂಕ್ತವಾಗಿತ್ತು ಎಂದು ನನಗನ್ನಿಸುವುದಿಲ್ಲ. ಕಟ್ಟಕಡೆಯಲ್ಲಿ ಭಾರತದ ರಾಷ್ಟ್ರೀಯ ಅಧಃಪತನಕ್ಕೆ ಅದೇ ದೊಡ್ಡ ಕಾರಣಗಳಲ್ಲೊಂದಾಯಿತು. ಆದರೆ ಬೌದ್ಧ ಧರ್ಮದಿಂದ ಒಂದು ಅದ್ಭುತವಾದ ಜನಾಂಗೀಯ ಮಿಶ್ರಣವುಂಟಾಯಿತು, ಅನೇಕ ಜನಾಂಗಗಳು ಒಂದುಗೂಡಲು ಸಾಧ್ಯವಾಯಿತು. ವಿಭಿನ್ನ ಜನಾಂಗಳು ಒಂದುಗೂಡಿದಾಗ; ಬಿಳಿಯರು, ಕರಿಯರು ಮತ್ತು ವಿವಿಧ ಬಗೆಯ ಜನರು ತಮ್ಮೆಲ್ಲ ವೈಶಿಷ್ಟ್ಯ ಮತ್ತು ಆಚಾರವ್ಯವಹಾರಗಳೊಂದಿಗೆ ಬೆರೆತಾಗ ಅಂತಹ ಬೆಸುಗೆಯ ಪರಿಣಾಮವಾಗಿ ಕಾಲಕ್ರಮದಲ್ಲಿ ಖಂಡಿತವಾಗಿಯೂ ಒಂದು ಮಹಾ ವಿಪ್ಲವ ಉಂಟಾಗುತ್ತದೆ. ಆದರೆ ಸದ್ಯಕ್ಕಂತೂ ಈ ಮಹಾದೈತ್ಯ ನಿದ್ರಿಸಲೇಬೇಕು. ಅಂತಹ ಸಮ್ಮಿಶ್ರಣದ ಪರಿಣಾಮವೆಲ್ಲವೂ ಹಾಗೆಯೇ.</p>
<p>ಬೌದ್ಧಧರ್ಮ ಯಾವಾಗ ಈ ರೀತಿ ಅಧೋಮುಖವಾಗಿ ಸಾಗುತ್ತಿತ್ತೋ, ಅನಿವಾರ್ಯವಾದ ಪ್ರತಿಕ್ರಿಯೆಯೊಂದು ಭರತವರ್ಷದಲ್ಲಿ ಉಂಟಾಯಿತು. ಇಡೀ ಪ್ರಪಂಚದಲ್ಲೆಲ್ಲಾ ಇರುವುದು ಒಂದೇ ಸತ್ತೆ, ಸಮಗ್ರ ಜಗತ್ತೆಲ್ಲಾ ಈ ಒಂದು ಐಕ್ಯ ಸೂತ್ರದಿಂದ ವಿಕೃತವಾಗಿದೆ. ಈ ಜಗತ್ತು ಒಂದು ಏಕತೆಯ ಘಟಕವೇ ಸರಿ, ನಾನಾ ಅಥವಾ ಬಹುತ್ವ ಕೇವಲ ತೋರಿಕೆಗಷ್ಟೇ. ಇರುವುದೊಂದೇ. ನಾವು ಯಾವುದನ್ನು ದೈತವಿಹೀನವಾದ ಅದೈತ ಎಂದು ಕರೆಯುತ್ತೇವೋ ಅದು ಈ ಏಕತೆಯ ಭಾವನೆಯನ್ನೇ, ಇದೇ ಭಾರತೀಯರ ಭಾವನೆ. ಈ ಸಿದ್ದಾಂತ ಭಾರತದಲ್ಲಿ ಯಾವಾಗಲೂ ಇತ್ತು. ಯಾವಾಗೆಲ್ಲಾ ಸಂದೇಹವಾದ, ಭೌತವಾದ ಮುಂತಾದುವು ಎಲ್ಲವನ್ನೂ ನಾಶಮಾಡುತ್ತಿದ್ದು ವೋ, ಆಗೆಲ್ಲಾ ಈ ಸಿದ್ದಾಂತ ಮುಂದೆ ಬಂದು ಕ್ರಿಯಾಶೀಲವಾಗಿ ಪರಿಸ್ಥಿತಿಯನ್ನು ಸುಧಾರಿಸುತ್ತದೆ. ಯಾವಾಗ ಬೌದ್ಧ ಮತದ ಮುಕ್ತದ್ವಾರದಿಂದ ಎಲ್ಲ ರೀತಿಯ ವಿದೇಶೀ ಬರ್ಬರರು, ಅವರ ವಿಚಿತ್ರ ಆಚಾರ ವ್ಯವಹಾರಗಳು, ಪದ್ಧತಿಗಳು, ಸ್ಟೇಚ್ಚಾಚಾರಗಳೊಂದಿಗೆ - ಭಾರತದಲ್ಲಿ ಪ್ರವೇಶ ಮಾಡಿ ಭರತವರ್ಷದಲ್ಲಿದ್ದ ಸಾಮಾಜಿಕ ರಚನಾ ವಿನ್ಯಾಸವೆಲ್ಲವನ್ನೂ ಛಿದ್ರ ಛಿದ್ರಗೊಳಿಸಿದರೆ - ಆಗ ಭಾರತೀಯ ಸಮಾಜದೊಳಗಿಂದಲೇ ಒಂದು ವ್ಯಾಪಕವಾದ ಪ್ರತಿಕ್ರಿಯೆಯನ್ನು ನೋಡಬಹುದಿತ್ತು. ಈ ಪ್ರತಿಕ್ರಿಯೆಯ ಮುಂದಾಳುತನ ಒಬ್ಬ ತರುಣ ಸಂನ್ಯಾಸಿಯ ಕೈಯಲ್ಲಿತ್ತು - ಆತನೇ</p>

<!-- 349-8/0383-->

<p>ಶಂಕರಾಚಾರ್ಯ. ಯಾವುದೇ ಹೊಸ ಸಿದ್ಧಾಂತಗಳನ್ನಾಗಲೀ ಬೋಧಿಸದೆ ಅಥವಾ ಯಾವುದೇ ಹೊಸ ಚಿಂತಾಪ್ರಣಾಲಿಯನ್ನಾಗಲೀ ಹೊಸ ಪಂಗಡಗಳನ್ನಾಗಲೀ ಮಾಡದೆ - ಆತ ವೈದಿಕ ಧರ್ಮವನ್ನೇ ಮತ್ತೊಮ್ಮೆ ವಾಸ್ತವಿಕ ಬದುಕಿನಲ್ಲಿ ಪುನರುಜೀವನಗೊಳಿಸಿದನು. ಪರಿಣಾಮವಾಗಿಯೇ ಆಧುನಿಕ ಹಿಂದೂಧರ್ಮ, ತನ್ನ ಪ್ರಾಚೀನ ಹಿಂದೂಧರ್ಮವನ್ನು ಬೆರೆಸಿಕೊಂಡಿದ್ದಲ್ಲದೆ ಹೆಚ್ಚು ಹೆಚ್ಚು ವೇದಾಂತ ಪ್ರಧಾನವಾಗಿದೆ.</p>
<p>ಆದರೆ ಯಾವುದೇ ಆಗಲೀ ಒಮ್ಮೆ ಅಳಿದುಹೋಗುವುದೋ ಅದು ಮತ್ತೆಂದೂ ಪ್ರಾಣಶಕ್ತಿಯನ್ನು ಪಡೆದು ಬದುಕಿಗೆ ಹಿಂತಿರುಗಲಾರದು. ಅದೇರೀತಿ ಹಿಂದೂಧರ್ಮದಲ್ಲಿನ ಕರ್ಮಕಾಂಡದ ಈ ವಿಸ್ತಾರವಾದ ಯಜ್ಞಯಾಗಾದಿ ವಿಧಿಗಳು ಮತ್ತೆಂದೂ ಜೀವಂತವಾಗಿ ಹಿಂತಿರುಗಲಿಲ್ಲ. ಪುರಾತನ ವಿಧಿವಿಹಿತವಾದ ಯಜ್ಞಯಾಗಾದಿಗಳ ಪ್ರಕಾರ ಯಾರು ಗೋಮಾಂಸವನ್ನು ತಿನ್ನುವುದಿಲ್ಲವೋ ಅವನು ಕಟ್ಟುನಿಟ್ಟಿನ ಹಿಂದೂವೇ ಅಲ್ಲ ಎಂದು ನಾನು ನಿಮಗೆ ಹೇಳಿದರೆ ನಿಮಗೆ ಆಶ್ಚರ್ಯವಾಗಬಹುದು. ಕೆಲವು ಸಂದರ್ಭಗಳಲ್ಲಿ ಒಂದು ಎತ್ತನ್ನೋ ಅಥವಾ ಗೋವನ್ನೋ ಬಲಿಕೊಟ್ಟು ಅದನ್ನು ತಿನ್ನಬೇಕಿತ್ತು. ಆದರೆ ಇಂದಿನ ಹಿಂದೂವಿಗೆ ಅಂತಹುದು ಹೇಸಿಗೆಯೆನಿಸುತ್ತದೆ. ಭಾರತೀಯರಲ್ಲಿ, ಅವರವರ ಸಂಪ್ರದಾಯಗಳಲ್ಲಿ ಪರಸ್ಪರ ಎಷ್ಟೇ ಭಿನ್ನಾಭಿಪ್ರಾಯವಿದ್ದರೂ, ಒಂದು ವಿಷಯದಲ್ಲಂತೂ ಅವರೆಲ್ಲ ಒಂದೇ. ಅದೆಂದರೆ ಅವರೆಂದೂ ಗೋಮಾಂಸವನ್ನು ತಿನ್ನುವುದಿಲ್ಲ. ಪುರಾತನ ಯಜ್ಞಯಾಗಾದಿಗಳು ಮತ್ತು ಪುರಾತನ ದೇವತೆಗಳು ಎಂದೆಂದಿಗೂ ಹಿಂದಿರುಗಿ ಬಾರದಂತೆ ನಿರ್ಗಮಿಸಿದ್ದಾರೆ. ಆಧುನಿಕ ಭಾರತ ವೇದಗಳ ಅಧ್ಯಾತ್ಮ ಭಾಗಕ್ಕೆ ಸೇರಿದ್ದಾಗಿದೆ.</p>
<p>ಭಾರತದಲ್ಲಿ ಬೌದ್ಧ ಧರ್ಮವೇ ಮೊಟ್ಟಮೊದಲ ಮತೀಯ ಪಂಥವಾಗಿತ್ತು. “ಪರಿಪೂರ್ಣತೆಗೆ ಇರುವುದು ನಮ್ಮದೊಂದೇ ಮಾರ್ಗ. ನಮ್ಮ ಸಂಘವನ್ನು ಸೇರಿದ ಹೊರತು ನಿಮಗೆ ರಕ್ಷೆಯೇ ಇಲ್ಲ” - ಎಂದು ನುಡಿದವರಲ್ಲಿ ಇವರೇ ಮೊದಲಿಗರು. ಅವರು ಹೇಳುತ್ತಿದ್ದುದೊಂದೇ ಮಾತು: 'ಬೌದ್ಧಮತವೊಂದೇ ಸರಿಯಾದ ಮಾರ್ಗ ಎಂದು. ಆದರೆ ಅವರ ಧಮನಿಗಳಲ್ಲಿ ಹರಿಯುತ್ತಿದ್ದುದು ಹಿಂದೂರಕ್ತವಾದುದರಿಂದ ಇತರೆ ದೇಶಗಳಲ್ಲಿನ ಮತೀಯ ಪ್ರಚಾರಕರಷ್ಟು ಕಲ್ಲೆದೆಯವರಾಗಿರಲಿಲ್ಲ. ಇಲ್ಲ ಸಹಸಾ ಅವರು ಅನ್ಯದೇಶಗಳ ಮತಪ್ರಚಾರಕರ ಹಾಗಿರಲಿಲ್ಲ. ನಿಮಗೆ ಮುಕ್ಕಿ, ವಿಮೋಚನೆ ಬಂದೇ ಬರುತ್ತದೆ. ಯಾರೂ ಸಹ ಶಾಶ್ವತವಾಗಿ ಅಡ್ಡದಾರಿಯಲ್ಲಿರಲಾರರು ಎನ್ನುತ್ತಿದ್ದ ಅವರಲ್ಲಿ ಯಥೇಷ್ಟವಾಗಿ ಹಿಂದೂರಕ್ತವೇ ಹರಿಯುತ್ತಿದ್ದುದರಿಂದ ಅವರ ಹೃದಯ ಕಲ್ಲಿನಂತಿರಲಿಲ್ಲ. ಆದರೆ ನೀವು ಅವರನ್ನು ಸೇರಲೇಬೇಕು.</p>
<p>ಆದರೆ ನಿಮಗೆ ಗೊತ್ತಿರುವ ಹಾಗೆ ಹಿಂದೂಗಳ ಭಾವನೆಯಾದರೋ ಯಾವುದೇ ಹೊಸ ಮತ ಪಂಥಗಳನ್ನು ಸೇರದಿರುವುದು. ನೀವೆಲ್ಲಿದ್ದರೂ ಅಲ್ಲಿಂದಲೇ, ಪರಿಧಿಯ</p>

<!-- 349-8/0384-->
<p>ಮೇಲಿನ ಆ ಬಿಂದುವಿನಿಂದಲೇ ಗುರಿ ಅಥವಾ ಕೇಂದ್ರದೆಡೆಗೆ ಪಯಣ ಬೆಳೆಸಬಹುದು. ಆಗ ಎಲ್ಲವೂ ಸರಿಯಾಗಿರುತ್ತದೆ. ಈ ಹಿಂದೂಧರ್ಮದಲ್ಲಿ ಇದೇ ಒಂದು ದೊಡ್ಡ ಅನುಕೂಲ. ಈ ಹಿಂದೂಧರ್ಮದಲ್ಲಿನ ಒಂದು ಗುಟ್ಟೆಂದರೆ, ಸಿದ್ದಾಂತಗಳೂ, ಮತವಾದಗಳೂ ಇವುಗಳೆಲ್ಲಾ ಮಹತ್ವವುಳ್ಳ ಅಂತಹ ಪ್ರಧಾನ ವಿಷಯಗಳಲ್ಲವೇ ಅಲ್ಲ. ಮುಖ್ಯವಾದದ್ದು ಜೀವನ. ಯಾರಾದರೂ ಈ ಜಗತ್ತಿನ ಸರ್ವಶ್ರೇಷ್ಠವಾದ ಮತವಾದ ಅಥವಾ ಸಿದ್ದಾಂತಗಳೆಲ್ಲವನ್ನೂ ಕುರಿತು ಮಾತನಾಡಿದರೂ, ಅವರ ನಡೆ-ನುಡಿಗಳಲ್ಲಿ ಮೂರ್ಖರಂತಿದ್ದರೆ ಅವರ ಪಾಂಡಿತ್ಯ ಯಾವ ಕೆಲಸಕ್ಕೂ ಬಾರದು. ಆದರೆ ಯಾರು ತಮ್ಮ ನಡೆ-ನುಡಿಗಳಲ್ಲಿ ಶೀಲವಂತರಾಗಿರುತ್ತಾರೋ ಅವರಿಗೆ ಹೆಚ್ಚಿನ ಅವಕಾಶಗಳೂ, ಒಳ್ಳೆಯ ಭವಿಷ್ಯವೂ ಇದೆ. ವಸ್ತುಸ್ಥಿತಿ ಹೀಗಿರುವಾಗ ಪ್ರತಿಯೊಬ್ಬರ ವಿಕಾಸಕ್ಕಾಗಿಯೂ ವೇದಾಂತಿ ತಾಳ್ಮೆಯಿಂದ ಕಾಯಬಲ್ಲನು. ವೇದಾಂತದ ಮುಖ್ಯ ಪ್ರತಿಪಾದನೆಯೆಂದರೆ - ಇರುವುದು ಒಂದೇ ಸತ್ತೆ; ನಿತ್ಯವಾಗಿರುವುದು ಒಂದೇ ಒಂದು - ಮತ್ತು ಅದೇ ಈಶ್ವರ ಅಥವಾ ದೇವರು. ಅವನ ಎಲ್ಲೆಯನ್ನು ನಾವೆಂದೂ ನಿಖರವಾಗಿ ನಿಷ್ಕರ್ಷಿಸಲು ಸಾಧ್ಯವಿಲ್ಲ. ಅವನು ದೇಶ-ಕಾಲ-ಕಾರ್ಯಕಾರಣಗಳೆಲ್ಲದರ ಆಚೆ ಇರುವನು. ಅವನು ಸಚ್ಚಿದಾನಂದಸ್ವರೂಪ ಎಂಬುದರ ಹೊರತು ಅವನು ಏನಾಗಿದ್ದಾನೆಂದು ನಾವೆಂದೂ ಹೇಳಲಾರೆವು. ಅವನೊಬ್ಬನೇ ನಿತ್ಯ ಸತ್ಯ. ಪ್ರತಿಯೊಂದರಲ್ಲಿ - ನಿಮ್ಮಲ್ಲಿ, ನನ್ನಲ್ಲಿ ಅಷ್ಟೇಕೆ ಈ ಗೋಡೆಯಲ್ಲಿ, ಪ್ರತಿಯೊಂದರಲ್ಲಿಯೂ ಎಲ್ಲೆಲ್ಲೂ ನಿತ್ಯ ಸತ್ಯವಾಗಿ ಅನುಸೂತನಾಗಿರುವವನು ಅವನೇ. ಅವನ, ಆ ಪರತತ್ತ್ವದ ಜ್ಞಾನದ ಮೇಲೆಯೇ ನಮ್ಮೆಲ್ಲರ ಸಮಷ್ಟಿ ಜ್ಞಾನ ಆಧರಿಸಿರುವುದು. ಅವನ ಪರಮಾನಂದದ ಮೇಲೆಯೇ ನಮ್ಮ ಸುಖ-ಸಂತೋಷಗಳೆಲ್ಲ ವಿಕೃತವಾಗಿರುವುದು. ಅವನೊಬ್ಬನೇ ಸತ್ಯ. ಮನುಷ್ಯ ಯಾವಾಗ ಇದರ ಅನುಭೂತಿಯನ್ನು ಪಡೆಯುತ್ತಾನೋ ಆಗ, 'ನಾನೊಬ್ಬನೇ ಸತ್ಯ. ನನ್ನಲ್ಲಿ ಸತ್ಯವಾಗಿರುವವನೂ ಅವನೇ. ನಾನೇ ಅವನು, ಸೋsಹಂ' ಎಂಬುದನ್ನು ಅರಿಯುತ್ತಾನೆ. ಯಾವಾಗ ವ್ಯಕ್ತಿ ಪರಿಪೂರ್ಣವಾದ ಚಿತ್ತಶುದ್ದಿಯನ್ನೂ ಮತ್ತು ಸಂಸ್ಕಾರಗಳನ್ನೂ ಪಡೆದು ಸ್ಕೂಲವಾದುದೆಲ್ಲವನ್ನೂ ದಾಟಿರುತ್ತಾನೋ, ಆಗ ಜೀಸಸ್ ಹೇಳಿದಂತೆ ನಾನು ಮತ್ತು ನನ್ನ ತಂದೆ ಒಂದೇ-ಏಕ ಹಾಗೂ ಅಭಿನ್ನ” ಎಂಬ ಸ್ಥಿತಿಯನ್ನು ತಲುಪುತ್ತಾನೆ. ವೇದಾಂತಿಗೆ ಪ್ರತಿಯೊಬ್ಬರಿಗಾಗಿ ಕಾಯುವ ತಾಳ್ಮೆ ಇದೆ. ನೀವೆಲ್ಲೇ ಇರಿ, ಸರ್ವೊಚ್ಚ ಆದರ್ಶವೆಂದರೆ, ನಾನು ಮತ್ತು ನನ್ನ ತಂದೆಯೂ ಒಂದೇ'' ಎನ್ನುವುದು. ಇದನ್ನು ಸಾಕ್ಷಾತ್ಕರಿಸಿಕೊಳ್ಳಿ. ಇದಕ್ಕೆ ಮೂರ್ತಿಪೂಜೆ ಸಹಾಯ ಮಾಡಿದರೆ ಮೂರ್ತಿಗಳಿಗೆ ಆಹ್ವಾನವಿದೆ. ಇಲ್ಲ, ಮಹಾಪುರುಷರ ಆರಾಧನೆ ನಿಮಗೆ ಅನುಕೂಲವೆಂದಾದರೆ ಅವರನ್ನು ಆರಾಧಿಸಿ, ಮೊಹಮ್ಮದ್‌ನ ಪೂಜೆ ನಿಮಗೆ ಸಹಾಯ ಮಾಡಿದರೆ ಹಾಗೆಯೇ ಮಾಡಿ. ಆದರೆ ಯಾವುದೇ ಅನುಷ್ಠಾನ ಕೈಗೊಂಡರೂ ಅದರಲ್ಲಿ ಪ್ರಾಮಾಣಿಕತೆಯಿರಲಿ, ಅಷ್ಟೇ. ನೀವು ಪ್ರಾಮಾಣಿಕರಾಗಿದ್ದರೆ, ನೀವು ಖಂಡಿತ ಗುರಿಯೆಡೆಗೆ ಬಂದೇ ಬರುತ್ತೀರೆಂದೇ ವೇದಾಂತಧರ್ಮ ಒತ್ತಿ ಹೇಳುವುದು. ಯಾರೂ ಕೂಡಾ ಕಡೆಗಣಿಸಲ್ಪಡುವುದಿಲ್ಲ. ನಾನು</p>

<!-- 349-8/0385-->

<p>ಮತ್ತು ನನ್ನ ತಂದೆಯು ಒಂದೇ' ಎಂಬ ಅಂತಿಮ ಸತ್ಯವನ್ನು ನೀವು ತಿಳಿಯುವವರೆಗೂ, ಸರ್ವಸತ್ಯವೂ ನಿಹಿತವಾಗಿರುವ ನಿಮ್ಮ ಹೃದಯವು ಅಧ್ಯಾಯದ ನಂತರ ಅಧ್ಯಾಯ ಬಿಚ್ಚಿಕೊಳ್ಳುತ್ತಾ ಹೋಗುತ್ತದೆ. ಅಲ್ಲದೆ ಮುಕ್ತಿ ಅಥವಾ ವಿಮೋಚನೆ ಎನ್ನುವುದಾದರೂ ಏನು? ಭಗವಂತನೊಡನೆ ಇರುವುದು ಎಂದಷ್ಟೇ, ಎಲ್ಲಿ ? ಸರ್ವಸ್ಥಾನದಲ್ಲಿಯೂ, ಸರ್ವಕಾಲದಲ್ಲಿಯೂ, ಈ ವರ್ತಮಾನ ಕ್ಷಣವನ್ನೇ ತೆಗೆದುಕೊಳ್ಳಿ. ಅನಂತ ಕಾಲದಲ್ಲಿ ಯಾವುದೇ ಒಂದು ಕ್ಷಣವೂ, ಯಾವುದೇ ಮತ್ತೊಂದು ಕ್ಷಣದಷ್ಟೇ ಅಮೂಲ್ಯವಾದದ್ದು. ನೀವೇ ಗಮನಿಸಬಹುದಾದಂತೆ, ಇದೇ ವೇದಗಳ ಪ್ರಾಚೀನ ಸಿದ್ದಾಂತ, (ಬೌದ್ಧ ಧರ್ಮದ ಪ್ರಭಾವದಿಂದ) ಇದು ಪುನರುಜೀವವಾಯಿತು. ಬೌದ್ಧ ಧರ್ಮ ಭಾರತದಿಂದ ನಶಿಸಿಹೋಯಿತು ನಿಜ. ಆದರೆ ಅದು ಭರತಖಂಡದ ಜನ ಜೀವನದಲ್ಲಿ ದಾನಪರತೆ, ಪ್ರಾಣಿದಯೆ ಇವೇ ಮುಂತಾದ ಅಳಿಸಲಾಗದ ಸತ್ಸಂಸ್ಕಾರಗಳ ಚಿರಮುದ್ರೆಯನ್ನೊತ್ತಿಹೋಗಿದೆ. ವೇದಾಂತ ಧರ್ಮವೇ, ಭರತಖಂಡದ ಒಂದು ತುದಿಯಿಂದ ಮತ್ತೊಂದು ತುದಿಯವರೆಗೂ, ಮತ್ತೊಮ್ಮೆ ತನ್ನ ದಿಗ್ವಿಜಯದ ಕಹಳೆಯನ್ನು ಮೊಳಗುತ್ತಿದೆ.</p>

<!-- 349-8/0386-->
<p>ಭಾವನೆಯ ಹನಿಗಳು* (ಸ್ವಾಮಿಜಿ ಅವರು ಮದ್ರಾಸಿನಲ್ಲಿ ನಡೆದ ಮಾತುಕತೆಗಳ ಸಂಗ್ರಹ.</p>
<p>ಕಾಲ ೧೮೯೨ - ೩) ಹಿಂದೂಧರ್ಮದ ಮೂರು ಮುಖ್ಯವಾದ ನಂಬಿಕೆಗಳೆಂದರೆ, ದೇವರಲ್ಲಿ ನಂಬಿಕೆ, ವೇದದಲ್ಲಿ ನಂಬಿಕೆ, ಕರ್ಮದಲ್ಲಿ ನಂಬಿಕೆ.</p>
<p>ವೇದವನ್ನು ವಿಶದವಾಗಿ ಓದಿದರೆ ಅಲ್ಲಿ ಒಂದು ಸಾಮರಸ್ಯವಿರುವುದು ನಮಗೆ ಕಾಣುವುದು, ಹಿಂದೂಧರ್ಮದಲ್ಲಿ ಒಬ್ಬ ಒಂದು ಸತ್ಯದಿಂದ ಮತ್ತೊಂದು ಸತ್ಯಕ್ಕೆ ಪ್ರಯಾಣ ಮಾಡುವನು. ಸಣ್ಣ ಸತ್ಯದಿಂದ ದೊಡ್ಡ ಸತ್ಯದೆಡೆಗೆ ಪ್ರಯಾಣ ಮಾಡುವನು. ಅವನೆಂದಿಗೂ ಅಸತ್ಯದಿಂದ ಸತ್ಯಕ್ಕೆ ಹೋಗುವುದಿಲ್ಲ.</p>
<p>ವೇದವನ್ನು ನಾವು ವಿಕಸನದ ದೃಷ್ಟಿಯಿಂದ ಓದಬೇಕಾಗಿದೆ. ಧರ್ಮವು ಏಕತೆಯಲ್ಲಿ ಪರಿಪೂರ್ಣತೆಯನ್ನು ಪಡೆಯುವ ತನಕ ಅದರಲ್ಲಿ ಆದ ಬೆಳವಣಿಗೆಯ ಇಡೀ ಇತಿಹಾಸವೇ ಅಲ್ಲಿದೆ. ವೇದಗಳು ಅನಾದಿ. ಸಾಧಾರಣವಾಗಿ ಜನರು ತಪು ತಿಳಿದುಕೊಂಡಿರುವಂತೆ ಅಲ್ಲಿರುವ ಪದಗಳಲ್ಲ ಅನಾದಿ. ಅಲ್ಲಿರುವ ಆಧ್ಯಾತ್ಮಿಕ ನಿಯಮಗಳು ಮಾತ್ರ ಅನಾದಿ, ನಿತ್ಯವಾದ ಸನಾತನವಾದ ಆ ನಿಯಮಗಳನ್ನು ಕಾಲಕಾಲಕ್ಕೆ ಹಲವು ಋಷಿಗಳು ಕಂಡುಹಿಡಿದರು. ಅವರಲ್ಲಿ ಈಗ ಹಲವರ ಹೆಸರು ಮರೆತು ಹೋಗಿವೆ; ಕೆಲವು ಜ್ಞಾಪಕದಲ್ಲಿವೆ.</p>
<p>ಹಲವು ಜನರು ಸಮುದ್ರವನ್ನು ಬೇರೆ ಬೇರೆ ದೃಷ್ಟಿಕೋನಗಳಿಂದ ನೋಡಿದಾಗ ಪ್ರತಿಯೊಬ್ಬರೂ ತಮ್ಮ ತಮ್ಮ ದೃಷ್ಟಿಗೆ ತಕ್ಕಂತೆ ಅದನ್ನು ನೋಡುವರು. ಪ್ರತಿಯೊಬ್ಬರೂ ತಮ್ಮಗೆ ಕಾಣುವುದೇ ನಿಜವಾದ ಸಮುದ್ರವೆಂದರೂ ಎಲ್ಲರೂ ಸತ್ಯವನೇ ಹೇಳುತ್ತಿರುವರು. ಏಕೆಂದರೆ ಎಲ್ಲರೂ ಅನಂತಸಾಗರದ ಅಂಶವನೇ ನೋಡುತ್ತಿರುವರು. ಇದರಂತೆಯೇ ಹಲವು ಧರ್ಮಗಳು ಸಾರುವುದು ಪರಸ್ಪರ ವಿರೋಧವಾಗಿ ಒಂದೇ ಅನಂತವಾದ ಸತ್ಯವನ್ನೇ ವಿವರಿಸುತ್ತಿರುವರು.</p>
<p>ಒಬ್ಬ ಮರೀಚಿಕೆಯನ್ನು ಮೊದಲು ನೋಡಿದಾಗ ಅದನ್ನು ಸತ್ಯವೆಂದು ಭ್ರಮಿಸುವನು. ಅದರಲ್ಲಿ ಬಾಯಾರಿಕೆಯನ್ನು ತಣಿಸಲು ವೃಥಾಯತ್ನಿಸಿ, ಅದೊಂದು ಮರೀಚಿಕೆ ಎಂದು ಅರಿಯುವನು. ಅವನು ಪುನಃ ಮುಂದೆ ಇನ್ನೊಂದು ಮರೀಚಿಕೆಯನ್ನು ಕಂಡಾಗ ಅದೊಂದು ಭ್ರಾಂತಿ ಎಂಬ ಭಾವನೆಯು ಅವನಿಗೆ ತತ್‌ಕ್ಷಣ ಹೊಳೆಯುವುದು. ಇದರಂತೆಯೇ ಜೀವನ್ಮುಕ್ತನಿಗೆ ಮಾಯೆ.</p>
<p>ಸ್ವಾಭಾವಿಕವಾಗಿ ಕೆಲವು ಶಕ್ತಿಗಳು ಕೆಲವರಲ್ಲಿ ಮಾತ್ರ ಇರುವಂತೆ ಕೆಲವು ವೈದಿಕ ರಹಸ್ಯಗಳು ಕೆಲವು ವಂಶದವರಿಗೆ ಮಾತ್ರ ಗೊತ್ತಿದ್ದುವು. ಈ ವಂಶಗಳು ನಿರ್ನಾಮವಾದ ಮೇಲೆ ಈ ರಹಸ್ಯಗಳೂ ಮಾಯವಾಗಿ ಹೋದುವು.</p>
<p>*<span class="en"> C.W, Vol. VI, P103</span></p>

<!-- 349-8/0387-->

<p>ಆಯುರ್ವೇದದ ದೇಹ ರಚನಾಶಾಸ್ತ್ರ<span class="en"> Anatory </span>ದಷ್ಟೇ ವೇದಕಾಲದ (ದೇಹ ರಚನಾಶಾಸ್ತ್ರವೂ) ಅಭಿವೃದ್ದಿಯಾಗಿತ್ತು. ದೇಹದ ಹಲವು ಭಾಗಗಳಿಗೆ ಹಲವು ಹೆಸರುಗಳಿದ್ದುವು. ಅವರು ಯಜ್ಞಗಳಿಗೆ ಪ್ರಾಣಿಗಳನ್ನು ಬಲಿಕೊಡಬೇಕಾಗಿತ್ತು. ಸಮುದ್ರವು ಹಡಗುಗಳಿಂದ ತುಂಬಿದೆ ಎನ್ನುವರು. ಸಮುದ್ರಯಾನವನ್ನು ಅನಂತರ ಬಹಿಷ್ಕರಿಸಿದರು. ಏಕೆಂದರೆ ಅವರೆಲ್ಲ ಎಲ್ಲಿ ಬೌದ್ಧರಾಗಿ ಹೋಗುವರೋ ಎಂದು.</p>
<p>ವೇದಕಾಲದ ಪುರೋಹಿತರಿಗೆ ವಿರೋಧವಾಗಿ ದಂಗೆಯೆದ್ದ ಕ್ಷತ್ರಿಯರ ಚಳುವಳಿಯೇ ಬೌದ್ಧ ಧರ್ಮ. ಹಿಂದೂಧರ್ಮವು ಬೌದ್ಧ ಧರ್ಮದ ಸಾರವನ್ನೆಲ್ಲಾ ಹೀರಿ ಅದನ್ನು ಆಚೆಗೆ *ಎಸೆಯಿತು. ದಾಕ್ಷಿಣಾತ್ಯ ಆಚಾರ್ಯರೆಲ್ಲ ಇಬ್ಬರಿಗೂ ರಾಜಿ ಮಾಡಲು ಯತ್ನಿಸುತ್ತಿದ್ದರು. ಶಂಕರಾಚಾರ್ಯರ ಬೋಧನೆಯಲ್ಲಿ ಬೌದ್ದರ ಪ್ರಭಾವವನ್ನು ನೋಡುತ್ತೇವೆ. ಶಂಕರಾಚಾರ್ಯರ ಶಿಷ್ಯರು ಸರಿಯಾಗಿ ಅವರ ಗುರುಗಳನ್ನು ಅರ್ಥಮಾಡಿಕೊಳ್ಳಲಿಲ್ಲ. ಆದಕಾರಣವೇ ಅವರನ್ನು ಪ್ರಚ್ಛನ್ನ ಬೌದ್ಧರೆಂದು ಕರೆದರು.</p>
<p>ಸ್ಪೆನ್ಸರ್‌ನ ಅಜೇಯ ಎಂದರೇನು? ಅದೇ ನಮ್ಮ ಮಾಯೆ. ಪಾಶ್ಚಾತ್ಯ ದಾರ್ಶನಿಕರಿಗೆ ಆಜೇಯವೆಂದರೆ ಅಂಜಿಕೆ. ಆದರೆ ನಮ್ಮ ದಾರ್ಶನಿಕರು ಕಡುಗಚ್ಚಿನಿಂದ ಅದಕ್ಕೆ ಹಾರಿ ಅದನ್ನು ಜನಿಸಿರುವರು. ಪಾಶ್ಚಾತ್ಯ ದಾರ್ಶನಿಕರು ಮೇಲೆ ಆಕಾಶದಲ್ಲಿ ಹಾರುತ್ತಿರುವ ರಣಹದ್ದುಗಳಂತೆ; ಅವರ ಮನಸ್ಸೆಲ್ಲಾ ಭೂಮಿಯ ಮೇಲೆ ನಾರುತ್ತಿರುವ ಹೆಣಗಳ ಮೇಲಿರುವುದು. ಅವರು ಅಜೇಯವನ್ನು ಜಯಿಸಲಾರರು. ಆದಕಾರಣವೇ ಹಿಂದಿರುಗಿ ಭೂಮಿಗೆ ಬಂದು ಧನಲಕ್ಷ್ಮಿಯನ್ನು ಆರಾಧಿಸುವರು. - ಈ ಪ್ರಪಂಚದಲ್ಲಿ ಜನರು ಎರಡು ದಾರಿಗಳಲ್ಲಿ ಮುಂದುವರಿದಿರುವರು. ಒಂದು ರಾಜಕೀಯ ಮತ್ತೊಂದು ಧಾರ್ಮಿಕ, ಮೊದಲನೆಯದರಲ್ಲಿ ಗ್ರೀಕರು ಪರಿಣತರು. ಆಧುನಿಕ ರಾಜಕೀಯ ಸಂಸ್ಥೆಗಳೆಲ್ಲ ಪೂರ್ವದ ಗ್ರೀಕರ ಸಂಸ್ಥೆಗಳ ಬೆಳವಣಿಗೆಗಳಷ್ಟೆ. ಧಾರ್ಮಿಕ ಕ್ಷೇತ್ರದಲ್ಲಿ ಹಿಂದೂಗಳು ಪರಿಣಿತರು.</p>
<p>ನಮ್ಮ ಧರ್ಮತರುವಿನಲ್ಲಿ ದೂರದಲ್ಲಿ ಕವಲೊಡೆದ ಶಾಖೆಯೇ ಕೈಸ್ತಧರ್ಮ. ಬೌದ್ಧ ಧರ್ಮವು ಹಿಂದೂಧರ್ಮದಿಂದ ಬಲಾತ್ಕಾರವಾಗಿ ಬೇರೆಯಾದ ಮಗುವಿನಂತೆ ಇದೆ.</p>
<p>ಯಾವ ಒಂದು ವಸ್ತುವಿನಿಂದ ಉಳಿದವೆಲ್ಲ ಆಗಿರುವುವೋ ಅದನ್ನು ಅರಿತಾದ ಮೇಲೆ ರಸಾಯನಶಾಸ್ತ್ರ, ಇನ್ನು ಮುಂದುವರಿಯಲಾರದು. ಅದರಂತೆಯೇ ಒಂದು ಏಕತೆಯನ್ನು ಅರಿತು ಧರ್ಮ ಇನ್ನು ಮುಂದುವರಿಯಲಾರದು. ಹಿಂದೂ ಧರ್ಮದ ಸ್ಥಿತಿ ಹೀಗಿರುವುದು.</p>

<!-- 349-8/0388-->
<p>ವೇದಗಳಲ್ಲಿ ಇಲ್ಲದ ಧಾರ್ಮಿಕ ಭಾವನೆಯನ್ನು ಯಾರೂ ಎಲ್ಲಿಯೂ ಬೋಧಿಸಿಲ್ಲ. ಎಲ್ಲಾ ಕಡೆಗಳಲ್ಲಿಯೂ ಎರಡು ವಿಧದ ಬೆಳವಣಿಗೆ ಇದೆ. ಒಂದು ವಿಭಜ ನಾತ್ಮಕವಾದುದು <span class="en">(Analytical) </span>ಮತ್ತೊಂದು ಸಂಯೋಜನಾತ್ಮಕವಾದುದು <span class="en">(Synthetical). </span>ಮೊದಲನೆಯದರಲ್ಲಿ ಹಿಂದೂಗಳನ್ನು ಯಾರೂ ಮಿಾರಿಸಿರುವುದಿಲ್ಲ. ಎರಡನೆಯದರಲ್ಲಿ ಅವರನ್ನು ಕೇಳುವವರೇ ಇಲ್ಲ.</p>
<p>ಹಿಂದೂಗಳು ವಿಭಜನೆ ಮಾಡುವುದನ್ನು ಮತ್ತು ಒಂದು ವಸ್ತುವಿನ ಮೂಲಕ್ಕೆ ಹೋಗುವುದನ್ನು ರೂಢಿಸಿರುವರು. ಪ್ರಪಂಚದಲ್ಲಿ ಮತ್ತಾವ ದೇಶವೂ ಪಾಣಿನಿಯ ವ್ಯಾಕರಣದಂತಹ ಮತ್ತೊಂದು ವ್ಯಾಕರಣವನ್ನು ಸೃಷ್ಟಿಸಿಲ್ಲ.</p>
<p>ರಾಮಾನುಜರ ಮುಖ್ಯ ಕೆಲಸವೇ ಜೈನರನ್ನು ಮತ್ತು ಬೌದ್ಧರನ್ನು ಹಿಂದೂ ಧರ್ಮಕ್ಕೆ ಸೇರಿಸಿದ್ದು. ಅವರು ವಿಗ್ರಹಾರಾಧನೆಗೆ ಹೆಚ್ಚು ಪ್ರೋತ್ಸಾಹವನ್ನು ಕೊಡುತ್ತಿದ್ದರು. ಮುಕ್ತಿಗೆ ಶ್ರದ್ದಾಭಕ್ತಿಗಳು ಅತ್ಯಂತ ಮುಖ್ಯ ಎಂಬುದನ್ನು ಅವರು ಬಳಕೆಗೆ ತಂದರು.</p>
<p>ಭಾಗವತದಲ್ಲಿ ಕೂಡ ಜೈನರ ಇಪ್ಪತ್ತನಾಲ್ಕು ತೀರ್ಥಂಕರರಂತೆ ಇಪ್ಪತ್ತನಾಲ್ಕು ಅವತಾರಗಳನ್ನು ಹೇಳುವರು. ವೃಷಭದೇವ ಇಬ್ಬರಿಗೂ ಸಾಮಾನ್ಯನಾಗಿರುವನು. - ಯೋಗಾಭ್ಯಾಸದ ಬಲದಿಂದ ಮನಸ್ಸನ್ನು ಒಂದು ವಸ್ತುವಿನಿಂದ ಹಿಂದಕ್ಕೆ ತೆಗೆದುಕೊಳ್ಳುವುದು ಸಾಧ್ಯವಾಗುವುದು, ಸಿದ್ದನು ಒಂದು ವಸ್ತುವಿನ ಗುಣಗಳನ್ನೆಲ್ಲ ಕಳೆದು ಅದರ ಮೂಲ ದ್ರವ್ಯವನ್ನು ಮಾತ್ರ ಕುರಿತು ಯೋಚಿಸಬಲ್ಲ. ಇದೇ ಅವನ ವೈಶಿಷ್ಟ್ಯ. ಅವನು ದ್ರವ್ಯವನ್ನೇ ಬೇರೊಂದು ದೃಶ್ಯವಸ್ತುವೆಂಬಂತೆ ಗ್ರಹಿಸಬಲ್ಲ.</p>
<p>ವಿರೋಧವಾದ ಅತಿರೇಕಗಳೆರಡೂ ಒಂದನ್ನೊಂದು ಹೋಲುವುವು. ಅನಂತ ಬ್ರಹ್ಮನ ಚಿಂತನೆಯಲ್ಲಿ ಸಂಪೂರ್ಣ ಮೈಮರೆತ ಭಕ್ತ ಮತ್ತು ಅತಿ ನೀಚನಾದ ಕುಡುಕ ಇಬ್ಬರೂ ನೋಟಕ್ಕೆ ಒಂದೇ ಸಮನಾಗಿ ಕಾಣುವರು. ಕೆಲವು ವೇಳೆ ನಮಗೆ ಈ ಹೋಲಿಕೆಯಿಂದ ಆಶ್ಚರ್ಯವಾಗುವುದು.</p>
<p>ತುಂಬ ದೃಢಚಿತ್ತರು ಆಧ್ಯಾತ್ಮಿಕ ಜೀವನದಲ್ಲಿ ಜಯಶೀಲರಾಗುವರು. ಅವರು ಯಾವುದನ್ನು ತೆಗೆದುಕೊಳ್ಳಲಿ ಅದರಲ್ಲಿ ತನ್ಮಯರಾಗಿ ಹೋಗುವರು.</p>
<p>'ಪ್ರಪಂಚದಲ್ಲಿರುವವರು ಎಲ್ಲರೂ ಹುಚ್ಚರೆ. ಕೆಲವರಿಗೆ ಹೊನ್ನಿನ ಹುಚ್ಚು, ಕೆಲವರಿಗೆ ಹೆಣ್ಣಿನ ಹುಚ್ಚು, ಮತ್ತೆ ಕೆಲವರಿಗೆ ದೇವರ ಹುಚ್ಚು. ಹೇಗಿದ್ದರೂ ಮುಳುಗಿ ಸಾಯಬೇಕಾಗಿರುವಾಗ ಒಂದು ಗೊಬ್ಬರದ ಗುಂಡಿಯಲ್ಲಿ ಬಿದ್ದು ಸಾಯುವುದಕ್ಕಿಂತ ಕ್ಷೀರಸಾಗರದಲ್ಲಿ ಮುಳುಗಿ ಸಾಯುವುದು ಮೇಲು' ಎಂದು ದೈವೋನ್ಮಾದದಲ್ಲಿದ್ದ ಭಕ್ತರೊಬ್ಬರು ಹೇಳಿದರು. - ಅನಂತಪ್ರೇಮದ ಈಶ್ವರನನ್ನು ಪರಮಪ್ರೇಮಕ್ಕೆ ಪಾತ್ರನಾದ ವಸ್ತುವನ್ನೂ ಅನಂತವನ್ನೂ ನೀಲಿಯಾಗಿ ಚಿತ್ರಿಸುವರು. ಕೃಷ್ಣನನ್ನು ನೀಲಿಯಾಗಿ ಚಿತ್ರಿಸುವರು. ಹಾಗೆಯೇ ಸಾಲೊಮನ್ನಿನ ಪ್ರೇಮೇಶ್ವರನ್ನೂ ಕೂಡ ನೀಲಿಯಾಗಿಯೇ ಚಿತ್ರಿಸುವರು.</p>

<!-- 349-8/0389-->

<p>ಯಾವುದು ಅನಂತವಾಗಿರುವುದೊ, ಅಮೋಘವಾಗಿರುವುದೋ ಅದನ್ನು ನೀಲಿ ಬಣ್ಣದೊಂದಿಗೆ ಹೋಲಿಸುವುದು ಸ್ವಾಭಾವಿಕ. ಒಂದು ಬೊಗಸೆ ನೀರನ್ನು ತೆಗೆದುಕೊಳ್ಳಿ. ಅದಕ್ಕೆ ಯಾವ ಬಣ್ಣವೂ ಇಲ್ಲ. ಆದರೆ ಅನಂತ ಆಕಾಶವನ್ನು ನೋಡಿ ಅದು ನೀಲಿಯಾಗಿರುವುದು.</p>
<p>ಹಿಂದೂಗಳು ಭಾವನೆಯಲ್ಲಿ ತತ್ಪರರಾಗಿ ವಾಸ್ತವಿಕತೆಯನ್ನು ಮರೆತರು ಎಂಬುದು ಇದರಿಂದ ಕಾಣುವುದು. ಶಿಲ್ಪಕಲೆಯನ್ನು ಮತ್ತು ಚಿತ್ರಕಲೆಯನ್ನು ತೆಗೆದುಕೊಳ್ಳಿ. ಹಿಂದೂಗಳ ಚಿತ್ರಕಲೆಯಲ್ಲಿ ನೀವು ಏನನ್ನು ನೋಡುತ್ತೀರಿ? ಹಲವು ಬಗೆಯ ಚಿತ್ರವಿಚಿತ್ರವಾದ ಅಸ್ವಾಭಾವಿಕವಾದ ಭಾವಭಂಗಿಗಳನ್ನು, ಹಿಂದೂ ದೇವಸ್ಥಾನದಲ್ಲಿ ನೀವು ಏನನ್ನು ನೋಡುತ್ತೀರಿ? ಚತುರ್ಭುಜ ನಾರಾಯಣ ಮುಂತಾದ ಚಿತ್ರಗಳನ್ನು ನೋಡುತೀರಿ. ಆದರೆ ಇಟಲಿಯವರ ಚಿತ್ರಗಳನೊ, ಗ್ರೀಕರ ಶಿಲ್ಪಗಳನ್ನೂ ತೆಗೆದುಕೊಳ್ಳಿ. ಅವುಗಳಲ್ಲಿ ನಿಸರ್ಗವನ್ನು ಎಷ್ಟು ಕೂಲಂಕಷವಾಗಿ ವಿವರಿಸುವರು ! ಒಬ್ಬ ಕೈಯಲ್ಲಿ ಕ್ಯಾಂಡಲನ್ನು ಹಿಡಿದುಕೊಂಡು ಹೋಗುತ್ತಿರುವ ಹೆಂಗಸನ್ನು ಚಿತ್ರಿಸಲು ಇಪ್ಪತ್ತು ವರ್ಷಗಳವರೆಗೆ ಕ್ಯಾಂಡಲನ್ನು ಹಚ್ಚುತ್ತ ತಾನೇ ಕುಳಿತ !</p>
<p>ಹಿಂದೂಗಳು ಭಾವಪ್ರಧಾನ ಶಾಸ್ತ್ರಗಳಲ್ಲಿ ಮುಂದುವರಿದರು. ಮನುಷ್ಯನ ಸ್ವಭಾವಕ್ಕೆ ತಕ್ಕಂತೆ ಹಲವು ಆಚಾರಗಳನ್ನು ವೇದ ಸಾರುವುದು. ಯಾವುದನ್ನು ವಯಸ್ಕರಿಗೆ ಬೋಧಿಸುವರೋ ಅವನ್ನು ಹುಡುಗರಿಗೆ ಬೋಧಿಸುವುದಿಲ್ಲ. - ಗುರು ಭವವೈದ್ಯನಾಗಬೇಕು. ಅವನು ತನ್ನ ಶಿಷ್ಯನ ಸ್ವಭಾವವನ್ನು ಚೆನ್ನಾಗಿ ಅರಿತು ಅವನ ಸ್ವಭಾವಕ್ಕೆ ತಕ್ಕ ಬೋಧನೆಯನ್ನು ಮಾಡಬೇಕು.</p>
<p>ಯೋಗಾಭ್ಯಾಸಕ್ಕೆ ಹಲವು ಮಾರ್ಗಗಳಿವೆ. ಕೆಲವರಿಗೆ ಕೆಲವು ಮಾರ್ಗಗಳು ಜಯಪ್ರದವಾಗಿವೆ. ಆದರೆ ಎಲ್ಲದರಲ್ಲೂ ಎರಡು ಮುಖ್ಯ ವಿಷಯಗಳಿವೆ : ಮೊದಲನೆಯದು ಎಲ್ಲ ಅನುಭವಗಳನ್ನೂ ನಿರಾಕರಿಸುತ್ತ ಹೋಗುವುದು; ಎರಡನೆಯದು ನೀವೇ ಎಲ್ಲವೂ, ಇಡೀ ಜಗತ್ತೂ ನೀವೆ ಎಂದು ಭಾವಿಸುವುದು. ಎರಡನೆಯದು ಮೊದಲನೆಯದಕ್ಕಿಂತ ಬೇಗ ಗುರಿಯ ಎಡೆಗೆ ಒಯ್ದರೂ ಸುರಕ್ಷಿತವಾದ ಮಾರ್ಗವಲ್ಲ. ಇದರಲ್ಲಿ ಹಲವು ಅಪಾಯಗಳಿವೆ. ಸಾಧಕನನ್ನು ಅಡ್ಡಹಾದಿಗೆ ಎಳೆದು ಗುರಿಯನ್ನು ಸೇರದಂತೆ ಮಾಡುವ ಅಂಶಗಳಿವೆ. - ಹಿಂದೂಗಳು ಬೋಧಿಸುವ ಪ್ರೀತಿಗೂ ಕ್ರೈಸ್ತರು ಬೋಧಿಸುವ ಪ್ರೀತಿಗೂ ಈ ವ್ಯತ್ಯಾಸವಿದೆ: ನೆರೆಯವರು ಹೇಗೆ ನಮ್ಮನ್ನು ಪ್ರೀತಿಸಬೇಕೆಂದು ಆಶಿಸುವೆವೋ ಹಾಗೆ ನೀವು ನೆರೆಯವರನ್ನು ಪ್ರೀತಿಸಿ ಎಂದು ಕ್ರೈಸ್ತರು ಬೋಧಿಸುವರು. ಹಿಂದೂಗಳು ಇತರರನ್ನು ನಾವೇ ಅವರು' ಎಂದು ಪ್ರೀತಿಸಿ ಎನ್ನುವರು, ಅವರಲ್ಲಿ ನಮ್ಮನ್ನೇ ನೋಡಬೇಕು ಎನ್ನುವರು.</p>
<p>ಮುಂಗುಸಿಯನ್ನು ಮೇಲೆ ಒಂದು ಗ್ಲಾಸಿನ ಪೆಟ್ಟಿಗೆಯಲ್ಲಿಟ್ಟು ಅದಕ್ಕೆ ಒಂದು ದೊಡ್ಡ ಸರಪಳಿಯನ್ನು ಕಟ್ಟಿರುವರು. ಅದು ಸ್ವತಂತ್ರವಾಗಿ ಸಂಚರಿಸಬಹುದು. ಅಪಾಯದ</p>

<!-- 349-8/0390-->
<p>ಸುಳಿವು ಗೊತ್ತಾದೊಜನೆಯೇ ಅದು ಗ್ಲಾಸಿನ ಗೂಡಿಗೆ ನೆಗೆಯುವುದು. ಯೋಗಿಯೂ ಕೂಡ ಇದರಂತೆಯೇ ಪ್ರಪಂಚದಲ್ಲಿ ಇರುವನು.</p>
<p>ಇಡೀ ಬ್ರಹ್ಮಾಂಡ ಒಂದು ದೊಡ್ಡ ಅಸ್ತಿತ್ವದ ಸರಪಳಿಯಂತೆ ಇರುವುದು. ಅದರಲ್ಲಿ ದ್ರವ್ಯ <span class="en">(Matter) </span>ಒಂದು ತುದಿ, ದೇವರು ಮತ್ತೊಂದು ತುದಿ, ವಿಶಿಷ್ಟಾದ್ವತವನ್ನು ಇಂತಹ ಉಪಮಾನದ ಮೂಲಕ ವಿವರಿಸಬಹುದು.</p>
<p>ವೇದದಲ್ಲಿ ಸಾಕಾರ ದೇವರನ್ನು ಸಮರ್ಥಿಸುವ ಹಲವು ಮಂತ್ರಗಳಿವೆ. ದೀರ್ಘಧ್ಯಾನದಿಂದ ದೇವರನ್ನು ನೋಡಿದ ಋಷಿಗಳು ಪ್ರಪಂಚದಲ್ಲಿ ಅಜೇಯವಾದುದನ್ನು ಅರಿತಿದ್ದರು. ಅವರು ಪ್ರಪಂಚಕ್ಕೆ ಸವಾಲನ್ನು ಹಾಕಿರುವರು. ಯಾರು ಆ ಋಷಿಗಳು ಹೇಳಿದ ಮಾರ್ಗದಲ್ಲಿ ನಡೆದಿಲ್ಲವೋ, ಅವರ ಬೋಧನೆಯನ್ನು ಕೇಳಿಲ್ಲವೋ, ಅಂತಹ ಹುರುಳಿಲ್ಲದ ಮನುಷ್ಯರು ಮಾತ್ರ ಅವರನ್ನು ಜರಿಯುವರು. ಯಾವಾಗಲೂ ನಾವು ಅವರು ಹೇಳಿದ ಮಾರ್ಗದಲ್ಲಿ ನಡೆದಿರುವೆವು. ಆದರೂ ನಮಗೆ ಏನೂ ಕಾಣಿಸಲಿಲ್ಲ, ಅವರು ಹೇಳಿರುವುದು ಸುಳ್ಳು ಎಂದು ಹೇಳುವ ಎದೆಗಾರಿಕೆಯಿಲ್ಲ. ಹಲವು ಸಾಧಕರು ಪರೀಕ್ಷೆಗೆ ಒಳಪಟ್ಟಿರುವರು. ಆದರೆ ದೇವರು ಕೈಬಿಡಲಿಲ್ಲ. ಅವರಿಗೆ ಇದರ ಅನುಭವ ಆಗಿದೆ. ದೇವರ ಮೇಲೆ ಇಟ್ಟ ಭರವಸೆಯಿಂದ ನಮಗೆ ಸಮಾಧಾನ ಸಿಕ್ಕದೆ ಇದ್ದರೆ ಈ ಪ್ರಪಂಚದಲ್ಲಿ ಆತ್ಮಹತ್ಯೆಯೇ ಮೇಲು. - ಒಬ್ಬ ಸಾಧು ಸ್ವಭಾವದ ಪಾದ್ರಿ ಕೆಲಸದ ಮೇಲೆ ಹೊರಟುಹೋದ: ಇದ್ದಕ್ಕಿದ್ದಂತೆಯೇ ಅವನ ಮೂರು ಜನ ಮಕ್ಕಳು ಕಾಲರಾ ರೋಗದಿಂದ ಕಾಲವಾದರು. ಅವನ ಹೆಂಡತಿ ಮೂರು ಮಕ್ಕಳ ಶವಗಳ ಮೇಲೆ ಬಟ್ಟೆಯನ್ನು ಹೊದಿಸಿ ಗಂಡನಿಗಾಗಿ ಕಾಯುತ್ತಿದ್ದಳು. ಅವನು ಹಿಂದಿರುಗಿ ಬಂದಾಗ ಅವನನ್ನು ಬಾಗಿಲಲ್ಲಿ ತಡೆದು ಹೀಗೆ ಪ್ರಶ್ನೆ ಹಾಕಿದಳು - ''ನೋಡಿ, ಯಾರೋ ನಿಮ್ಮ ವಶಕ್ಕೆ ಏನನ್ನೋ ಇಟ್ಟುಕೊಂಡಿರು ಎಂದು ಕೊಡುತ್ತಾರೆ. ನೀವು ಇಲ್ಲದಾಗ ಅದನ್ನು ಅವರು ತೆಗೆದುಕೊಂಡು ಹೋಗಿಬಿಡುವರು. ಇದರಿಂದ ನಿಮಗೆ ವ್ಯಥೆಯಾಗುವುದೇ?” “ನಿಜವಾಗಿ ವ್ಯಥೆಯಾಗುವುದಿಲ್ಲ” ಎಂದ ಗಂಡ, ಅನಂತರ ಗಂಡನನ್ನು ಒಳಗೆ ಕರೆದುಕೊಂಡು ಹೋಗಿ ಮಕ್ಕಳ ಶವಗಳನ್ನು ತೋರಿಸಿದಳು. ಅವನು ಇದನ್ನು ಬಹಳ ಸೈರ್ಯದಿಂದ ಸಹಿಸಿ ಶವಸಂಸ್ಕಾರವನ್ನು ಮಾಡಿದನು. ದಯಾಮಯನಾದ ಭಗವಂತನೊಬ್ಬನು ಪ್ರಪಂಚದಲ್ಲಿ ಪ್ರತಿಯೊಂದನ್ನೂ ತನ್ನ ಇಚ್ಛಾನುಸಾರವಾಗಿ ಮಾಡುತ್ತಿರುವನು ಎಂದು ನಂಬಿರುವ ಶ್ರದ್ದೆ ಇಂತಹುದು.</p>
<p>ಅಖಂಡವನ್ನು ಕುರಿತು ನಾವು ಎಂದಿಗೂ ಆಲೋಚಿಸಲಾರೆವು. ಒಂದು ವಸ್ತು ಸಾಂತವಾಗದೆ ಅದು ನಮಗೆ ಗೊತ್ತಾಗುವಂತೆ ಇಲ್ಲ. ಅನಂತನಾದ ದೇವರನ್ನು ಸಾಂತವಾಗಿ ಮಾತ್ರ ಭಾವಿಸಬಹುದು, ಪೂಜಿಸಬಹುದು. - ಜಾನ್ ದಿ ಬ್ಯಾಪ್ಟಿಸ್ಟ್ ಎಂಬುವನು ಒಬ್ಬ ಯಸೀನಿಯವನು. (ಪ್ರಾಚೀನ ಯಹೂದಿ ಸಂನ್ಯಾಸಿ ಪಂಗಡ) ಅದೊಂದು ನಿಜವಾಗಿಯೂ ಬೌದ್ಧರ ಪಂಗಡ. ಕೈಸ್ತರ ಶಿಲುಬೆ ಎರಡು ಶಿವಲಿಂಗಗಳನ್ನು ಜೋಡಿಸಿದಂತೆ ಇದೆ. ಬೌದ್ಧರ ಪೂಜೆಯ ಅವಶೇಷಗಳು ಪುರಾತನ ರೋಮನ್ನರ ಅವಶೇಷಗಳಲ್ಲಿವೆ.</p>

<!-- 349-8/0391-->

<p>ದಕ್ಷಿಣ ದೇಶದಲ್ಲಿ ಕೆಲವು ರಾಗಗಳನ್ನು ಅವು ಸ್ವತಂತ್ರ ಎಂದು ಭಾವಿಸಿ ಹಾಡುವರು. ಆದರೆ ಅವು ಮುಖ್ಯ ಸಪ್ತಸ್ವರಗಳಿಂದ ಜನ್ಯವಾದ ರಾಗಗಳು, ದಾಕ್ಷಿಣಾತ್ಯ ಸಂಗೀತದಲ್ಲಿ ಬಹಳ ಕಡಮೆ ಮೂರ್ಛನಾ ಇರುವುದು. ನಿಜವಾದ ಸಂಗೀತಕ್ಕೆ ಸಂಬಂಧಪಟ್ಟ ವಾದ್ಯ ಕೂಡ ಬಹಳ ಅಪರೂಪ. ದಾಕ್ಷಿಣಾತ್ಯರ ವೀಣೆ ನಿಜವಾದ ವೀಣೆಯಲ್ಲ. ನಮ್ಮ ಸಂಗೀತದಲ್ಲಿ ವೀರರಸವಿಲ್ಲ; ಕವಿತೆಯಲ್ಲೂ ವೀರರಸವಿಲ್ಲ. ಭವಭೂತಿಯಲ್ಲಿ ಸ್ವಲ್ಪ ವೀರರಸವನ್ನು ನೋಡುತ್ತೇವೆ...</p>
<p>ಕ್ರಿಸ್ತ ಸಂನ್ಯಾಸಿಯಾಗಿದ್ದ. ಅವನ ಧರ್ಮ ಮುಖ್ಯವಾಗಿ ಸಂನ್ಯಾಸಿಗಳಿಗೆ ಮಾತ್ರ. ಅವನ ಸಂದೇಶವನ್ನೆಲ್ಲ ತ್ಯಜಿಸಿ' ಎಂಬ ಒಂದು ಮಾತಿನಲ್ಲಿ ಸಂಗ್ರಹಿಸಬಹುದು ಇದಕ್ಕಿಂತ ಹೆಚ್ಚು ಇಲ್ಲ. ಎಲ್ಲೋ ಕೆಲವರಿಗೆ ಮಾತ್ರ ಇದು ಸಾಧ್ಯ.</p>
<p>“ಮತ್ತೊಂದು ಕನ್ನೆಯನ್ನು ತೋರಿ.” ಇದು ಅಸಾಧ್ಯ; ಇದು ವ್ಯವಹಾರ ಸಾಧ್ಯವೇ ಅಲ್ಲ ! ಪಾಶ್ಚಾತ್ಯರಿಗೆ ಇದು ಗೊತ್ತಿದೆ. ಯಾರು ಪೂರ್ಣತೆಯನ್ನು ಪಡೆಯಬೇಕೆಂದು, ಧಾರ್ಮಿಕರಾಗಬೇಕೆಂದು ಅಕಾಂಕ್ಷೆಯುಳ್ಳವರಾಗಿರುವರೋ ಅವರಿಗೆ ಮಾತ್ರ ಇದು ಸಾಧ್ಯ.'</p>
<p>'ನಿಮ್ಮ ಹಕ್ಕುಗಳನ್ನು ಬಿಡಬೇಡಿ'' ಎಂಬುದು ಸಾಧಾರಣ ಮನುಷ್ಯನಿಗೆ ಕೊಡುವ ಬೋಧನೆ. ಗೃಹಸ್ಥರಿಗೆ ಮತ್ತು ಸಂನ್ಯಾಸಿಗಳಿಗೆ ಒಂದೇ ನಿಯಮಗಳನ್ನು ಹೇಳಲು ಸಾಧ್ಯವಿಲ್ಲ. ಆದರೆ ವಿಜ್ಞಾನ ಇದಕ್ಕೆ ವಿರೋಧವಾಗಿದೆ. ಎರಡು ದೇಹಗಳಿಗಿಂತ ಎರಡು ಮನಸ್ಸುಗಳಲ್ಲಿ ಎಷ್ಟೋ ವ್ಯತ್ಯಾಸಗಳಿರುತ್ತವೆ. ಜನರೆಲ್ಲ ಬೇರೆ ಬೇರೆ ಎಂಬುದೇ ಹಿಂದೂಧರ್ಮದ ಮುಖ್ಯ ಸಿದ್ದಾಂತ, ವೈವಿಧ್ಯದಲ್ಲಿ ಮಾತ್ರ ಏಕತೆಯಿದೆ. ಕುಡುಕನಿಗೂ ಕೆಲವು ಮಂತ್ರಗಳಿವೆ. ವಾರಾಂಗನೆಯ ಮನೆಗೆ ಹೋಗುವವನಿಗೂ ಕೆಲವು ಮಂತ್ರಗಳಿವೆ. * ನೀತಿ ಎಂಬುದು ಸಾಪೇಕ್ಷ ಪದ, ಪ್ರಪಂಚದಲ್ಲಿ ನಿರಪೇಕ್ಷವಾದ ನೀತಿ ಯಾವುದಾದರೂ ಇದೆ ಎಂದು ಭಾವಿಸಿದಿರೇನು ? ಇದೊಂದು ಮೌಢ. ಪ್ರತಿಯೊಬ್ಬರನ್ನೂ ಪ್ರತಿಯೊಂದು ಕಾಲದಲ್ಲಿಯೂ ಒಂದೇ ದೃಷ್ಟಿಯಿಂದ ಅಳೆಯುವುದಕ್ಕೆ ಆಗುವುದಿಲ್ಲ.</p>
<p>ಪ್ರತಿಯೊಬ್ಬರೂ ಪ್ರತಿಯೊಂದು ಕಾಲದಲ್ಲಿಯೂ, ಪ್ರತಿಯೊಂದು ದೇಶದಲ್ಲಿಯೂ ಬೇರೆ ಬೇರೆ ಸ್ಥಿತಿಯಲ್ಲಿರುವರು. ಸ್ಥಿತಿ ಬದಲಾದರೆ ಭಾವನೆಯೂ ಬದಲಾಗುವುದು. ದನದ ಮಾಂಸವನ್ನು ತಿನ್ನುವುದು ಧರ್ಮಕ್ಕೆ ವಿರೋಧವಾಗಿರಲಿಲ್ಲ. ಹಿಂದೆ ಚಳಿ ಜಾಸ್ತಿ ಇತ್ತು, ದವಸಧಾನ್ಯಗಳು ಇಷ್ಟು ಇರಲಿಲ್ಲ. ಆಗ ಮಾಂಸ ಒಂದೇ ಮುಖ್ಯ ಆಹಾರವಾಗಿತ್ತು. ಆ ದೇಶದಲ್ಲಿ ಆ ಕಾಲದಲ್ಲಿ ದನದ ಮಾಂಸ ತಿನ್ನುವುದಕ್ಕೆ ಅನುಮತಿ ಇತ್ತು. ಆದರೆ ಈಗ ಅದನ್ನು ಅಧರ್ಮ ಎಂದು ಭಾವಿಸುವರು.</p>
<p>ಬದಲಾಗದೇ ಇರುವವನು ದೇವರೊಬ್ಬನೇ. ಸಮಾಜ ಬದಲಾಗುತ್ತದೆ. ಜಗತ್ ಎಂದರೆ ಚಲಿಸುತ್ತಿರುವುದು ಎಂದು ಅರ್ಥ. ದೇವರೊಬ್ಬನೇ ಅಚಲನು.</p>

<!-- 349-8/0392-->
<p>ನಾನು ಸುಧಾರಣೆ ಹೊಂದಿ ಎನ್ನುವುದಿಲ್ಲ. ಮುಂದುವರಿಯಿರಿ ಎನ್ನುತ್ತೇನೆ. ಸುಧಾರಣೆಗೆ ಅಯೋಗ್ಯವಾಗಿರುವುದು ಯಾವುದೂ ಇಲ್ಲ. ಹೊಂದಾಣಿಕೆಯೇ ಜೀವನದ ರಹಸ್ಯ, ಜೀವವಿಕಾಸದ ಹಿನ್ನೆಲೆಯಲ್ಲಿರುವುದು ಅದೇ ತತ್ವ ಅದೇ ಹಿಂದೆ ಇರುವ ನಿಯಮ, ಜೀವನಿಗೂ ಮತ್ತು ಇವನನ್ನು ನಾಶಪಡಿಸಲು ಯತ್ನಿಸುವ ಪರಿಸರಕ್ಕೂ ನಡೆಯುವ ಘರ್ಷಣೆಯಿಂದಲೇ ಹೊಂದಾಣಿಕೆ ಹುಟ್ಟುವುದು, ಯಾರು ಚೆನ್ನಾಗಿ ಹೊಂದಿಕೊಂಡು ಹೋಗುವರೋ ಅವರೇ ದೀರ್ಘಕಾಲ ಬಾಳುವರು. ನಾನು ಇದನ್ನು ಬೋಧಿಸದೇ ಇದ್ದರೂ ಸಮಾಜ ಬದಲಾಗುತ್ತಿದೆ. ಅದು ಬದಲಾಗಬೇಕು. ಕೈಸ್ತಧರ್ಮವೂ ಅಲ್ಲ, ವಿಜ್ಞಾನವೂ ಅಲ್ಲ ಕೆಲಸ ಮಾಡುತ್ತಿರುವುದು. ಜನರು ಬಾಳಬೇಕು, ಇಲ್ಲವೇ ಅಳಿಯಬೇಕು ಎಂಬ ಉದ್ದೇಶವೇ ಇದರ ಹಿಂದೆ ಕೆಲಸ ಮಾಡುತ್ತಿರುವುದು. - ಪ್ರಪಂಚದ ಶ್ರೇಷ್ಠತಮ ದೃಶ್ಯಗಳನ್ನು ಹಿಮಾಲಯದ ಮೇಲಿನಿಂದ ನೋಡಬಹುದು. ಒಬ್ಬ ಅಲ್ಲಿ ಕೆಲವು ಕಾಲವಿದ್ದರೆ ಮುಂಚೆ ಅವನೆಷ್ಟೇ ಚಂಚಲನಾಗಿದ್ದರೂ ಅವನಿಗೆ ಸ್ವಲ್ಪ ಶಾಂತಿ ದೊರಕುವುದರಲ್ಲಿ ಸಂದೇಹವಿಲ್ಲ.</p>
<p>ಈಶ್ವರನೇ ಶ್ರೇಷ್ಠ ಸಾರ್ವತ್ರಿಕ ನಿಯಮ. ಒಮ್ಮೆ ಈ ನಿಯಮವನ್ನು ಅರಿತರೆ ಅನಂತರ ಉಳಿದವೆಲ್ಲ ಅದಕ್ಕೆ ಅಧೀನ ಎಂದು ಅರಿಯಬಹುದು. ಬೀಳುವ ವಸ್ತುಗಳಿಗೆ ನ್ಯೂಟನ್ನಿನ ಆಕರ್ಷಣ ಸಿದ್ದಾಂತವಿದ್ದಂತೆ ಧರ್ಮಕ್ಕೆ ದೇವರು.</p>
<p>ಪೂಜೆಯೇ ಪರಮಪ್ರಾರ್ಥನೆ, ಧ್ಯಾನಮಾಡುವುದಕ್ಕೆ ಸಾಧ್ಯವಿಲ್ಲದೆ ಇದ್ದರೆ ಪೂಜೆ ಆವಶ್ಯಕ. ಅವನಿಗೆ ಸ್ಕೂಲವಾದದ್ದು ಏನಾದರೂ ಬೇಕಾಗುವುದು. ಧೀರರು ಮಾತ್ರ ನಿಷ್ಕಪಟಿಗಳಾಗಿರಬಹುದು. ಸಿಂಹವನ್ನೂ ನರಿಯನ್ನೂ ಹೋಲಿಸಿ ನೋಡಿ.</p>
<p>ದೇವರನ್ನು ಮತ್ತು ಪ್ರಕೃತಿಯಲ್ಲಿ ಕೇವಲ ಒಳ್ಳೆಯದನ್ನು ಮಾತ್ರ ಪ್ರೀತಿಸುವುದನ್ನು ಒಂದು ಮಗುವೂ ಮಾಡಬಲ್ಲದು. ನೀನು ಭಯಾನಕವಾಗಿರುವುದನ್ನೂ, ದುಃಖಕರವಾಗಿರುವುದನ್ನೂ ಪ್ರೀತಿಸಬೇಕು. ತಂದೆಯು ಮಗು ತನಗೆ ಕಷ್ಟ ಕೊಡುವಾಗಲೂ ಅದನ್ನು ಪ್ರೀತಿಸುವನು. - ಶ್ರೀಕೃಷ್ಣ ಮಾನವಕೋಟಿಯ ಉದ್ದಾರಕ್ಕೆ ಅವತಾರವೆತ್ತಿ ಬಂದ ದೇವರು; ಗೋಪೀಲೀಲೆ ಪರಾಭಕ್ತಿಯ ಪರಾಕಾಷ್ಠೆ. ಅಲ್ಲಿ ವ್ಯಕ್ತಿತ್ವ ಅಳಿಸಿಹೋಗಿ ದೇವರಲ್ಲಿ ಲಯವಾಗುವುದು. ಈ ಲೀಲೆಯಲ್ಲಿಯೇ ಶ್ರೀಕೃಷ್ಣ ಸರ್ವಧರ್ಮಗಳನ್ನೂ ನನಗಾಗಿ ಪರಿತ್ಯಜಿಸಿ ಎಂಬುದುನ್ನು ಬೋಧಿಸಿರುವನು. ಭಕ್ತಿಯನ್ನು ಅರಿಯಬೇಕಾದರೆ ಬೃಂದಾವನ ಲೀಲೆಯಲ್ಲಿ ಶರಣಾಗಿ, ಈ ವಿಷಯದ ಮೇಲೆ ಎಷ್ಟೋ ಗ್ರಂಥಗಳಿವೆ. ಇದೇ ಇಂಡಿಯಾದೇಶದ ಧರ್ಮ. ಹಿಂದೂಗಳಲ್ಲಿ ಬಹುಪಾಲು ಮಂದಿ ಜನರು ಶ್ರೀಕೃಷ್ಣನ ಅನುಯಾಯಿಗಳು. - ಶ್ರೀಕೃಷ್ಣನು ದೀನರಿಗೆ ದರಿದ್ರರಿಗೆ ಪಾಪಿಗಳಿಗೆ ದೇವರು. ತಂದೆ ತಾಯಿ ಮಗ ಇವರೆಲ್ಲರಿಗೂ ಬೇಕಾದವನು. ಅವನು ನಮ್ಮ ಮಾನವ ಸಂಬಂಧಗಳನ್ನೆಲ್ಲಾ ನಿಕಟವಾಗಿ ಪ್ರವೇಶಿಸಿ ಪ್ರತಿಯೊಂದನ್ನೂ ಪಾವನಗೊಳಿಸಿ, ಕೊನೆಗೆ ಮುಕ್ತಿಯನ್ನು ನೀಡುವನು.</p>

<!-- 349-8/0393-->

<p>ಅವನು ಪಂಡಿತರಿಗೆ ಮತ್ತು ತಾತ್ರಿಕರಿಗೆ ಕಾಣದೆ ಅವಿತುಕೊಳ್ಳುವನು, ಮಕ್ಕಳಿಗೆ ಮತ್ತು ಅಜ್ಞರಿಗೆ ಕಾಣಿಸಿಕೊಳ್ಳುವನು. ಅವನು ಶ್ರದ್ಧೆಗೆ ಮತ್ತು ಪ್ರೀತಿಗೆ ಒಲಿಯುವ ದೇವರು. ಪಾಂಡಿತ್ರಕ್ಕೆ ಒಲಿಯುವವನಲ್ಲ. ಗೋಪಿಯರಿಗೆ ಪ್ರೀತಿ ಮತ್ತು ದೇವರು ಎರಡೂ ಒಂದೇ ಆಗಿದ್ದುವು. ಅವರು ಸಾಕ್ಷಾತ್ ಪ್ರೇಮವೇ ಶ್ರೀಕೃಷ್ಣ ಎಂದು ಮಾತ್ರ ಅರಿತಿದ್ದರು. - ಶ್ರೀಕೃಷ್ಣ ದ್ವಾರಕೆಯಲ್ಲಿ ಕರ್ತವ್ಯವನ್ನು ಬೋಧಿಸುವನು; ಬೃಂದಾವನದಲ್ಲಿ ಪ್ರೀತಿಯನ್ನು ಬೋಧಿಸುವನು. ತನ್ನ ಮಕ್ಕಳು ದುರ್ಜನರಾದುದರಿಂದ ಅವರು ಒಬ್ಬರೊಡನೊಬ್ಬರು ಕಾದಾಡಿ ಸಾಯಲಿಕ್ಕೆ ಬಿಟ್ಟನು. - ಯೆಹೂದ್ಯರ ಮತ್ತು ಮಹಮ್ಮದೀಯರ ಭಾವನೆಯಲ್ಲಿ ದೇವರು ದೊಡ್ಡ ನ್ಯಾಯಾಧಿಪತಿಯಂತೆ ಇರುವನು. ನಮ್ಮ ದೇವರು ನೋಡುವುದಕ್ಕೆ ನಿಷ್ಟುರನು, ಆದರೆ ಅವನ ಒಳಗೆ ಪ್ರೀತಿ ಮತ್ತು ದಯೆ ತುಂಬಿ ತುಳುಕುತ್ತಿವೆ. * ಕೆಲವರಿಗೆ ಅದೈತ ಗೊತ್ತಾಗುವುದಿಲ್ಲ. ಅವರು ಸುಮ್ಮನೆ ಅದನ್ನು ಅಪಹಾಸ್ಯಕ್ಕೆ ಈಡು ಮಾಡುವರು. ಶುದ್ಧ ಏನು, ಅಶುದ್ಧ ಏನು, ಪಾಪವೇನು ಪುಣ್ಯವೇನು? ಇವೆಲ್ಲಾ ಮೂಢನಂಬಿಕೆ ಎಂದು ಯಾವ ನೀತಿ ನಿಯಮಗಳನ್ನೂ ಅವರು ಪಾಲಿಸುವುದಿಲ್ಲ. ಇದೊಂದು ಠಕ್ಕತನ. ಇಂತಹ ಬೋಧನೆಯಿಂದ ಬೇಕಾದಷ್ಟು ಅನಾಹುತ ಉಂಟಾಗಿದೆ.</p>
<p>ಈ ದೇಹವು ಪಾಪಪುಣ್ಯಗಳೆಂಬ ಎರಡು ಬಗೆಯ ಕರ್ಮಗಳಿಂದ ಆಗಿದೆ. ಒಂದು ಮುಳ್ಳು ನನ್ನ ಕಾಲಿಗೆ ಹೊಕ್ಕಿದ್ದರೆ ನಾನು ಮತ್ತೊಂದು ಮುಳ್ಳನ್ನು ತೆಗೆದುಕೊಂಡು ಅದನ್ನು ಹೊರಗೆ ತೆಗೆಯಬೇಕಾಗಿದೆ. ಅನಂತರ ಎರಡು ಮುಳ್ಳುಗಳನ್ನೂ ಆಚೆಗೆ ಎಸೆಯಬೇಕಾಗಿದೆ. ಮುಕ್ತನಾಗಬೇಕೆಂದಿರುವವನು ಪುಣ್ಯದ ಮುಳ್ಳಿನಿಂದ ಪಾಪದ ಮುಳ್ಳನ್ನು ತೆಗೆದುಹಾಕುವನು. ಅವನು ಮಾಡುವ ಇನ್ನೂ ಜೀವಿಸಿರುವುದರಿಂದ, ಅವನಲ್ಲಿ ಪುಣ್ಯ ಮಾತ್ರ ಇರುವುದರಿಂದ ಅವನು ಮಾಡುವ ಕರ್ಮಗಳು ಪುಣ್ಯ ಕರ್ಮಗಳಾಗಿರುವುವು. ಜೀವನ್ಮುಕ್ತನಲ್ಲಿ ಸ್ವಲ್ಪ ಪುಣ್ಯ ಮಿಕ್ಕಿರುವುದು; ಅದಕ್ಕೆ ಅವನಿನ್ನೂ ಜೀವಿಸಿರುವುದು. ಅವನು ಮಾಡುವುದೆಲ್ಲಾ ಪುಣ್ಯವಾಗಿರಬೇಕು.</p>
<p>ಪುಣ್ಯ ನಮ್ಮನ್ನು ಉದ್ಧರಿಸುವುದು. ಪಾಪ ನಮ್ಮನ್ನು ಅವನತಿಗೆ ಒಯ್ಯುವುದು. ಮಾನವ ಮೂರು ಗುಣಗಳಿಂದಾಗಿರುವನು. ಮೃಗಗುಣ, ಮಾನವಗುಣ, ದೇವರಗುಣಗಳೇ ಅವು. ಯಾವುದು ನಿನ್ನಲ್ಲಿ ಪವಿತ್ರತೆಯನ್ನು ವೃದ್ಧಿ ಮಾಡುವುದೋ ಅದು ಪುಣ್ಯ. ಯಾವುದು ನಿನ್ನಲ್ಲಿ ಮೃಗೀಯ ಗುಣಗಳನ್ನು ವೃದ್ಧಿ ಮಾಡುವುದೂ ಅದೇ ಪಾಪ. ನೀನು ಮೃಗೀಯ ಭಾವನೆಯನ್ನು ನಾಶಮಾಡಿ ಮಾನವನಾಗಬೇಕು; ಅಂದರೆ ನಿನ್ನಲ್ಲಿ ಪ್ರೀತಿ ವಿಶ್ವಾಸ ದಾನ ಮುಂತಾದುವುಗಳು ಇರಬೇಕು. ನೀನು ಅದನ್ನೂ ದಾಟಬೇಕು. ಸಚ್ಚಿದಾನಂದ ಸ್ವರೂಪನಾಗಬೇಕು. ಸುಡದ ಬೆಂಕಿಯಂತೆ ಇರಬೇಕು; ಅದ್ಭುತವಾಗಿ ಪ್ರೇಮಮಯಿಯಾಗಿರಬೇಕು. ಆದರೆ ನಿನ್ನಲ್ಲಿ ಮಾನವ ದುರ್ಬಲತೆ ಇರಕೂಡದು, ದುಃಖವಿರಕೂಡದು.</p>

<!-- 349-8/0394-->
<p>ಭಕ್ತಿಯನ್ನು ವೈಧೀ ಮತ್ತು ರಾಗಾನುಗಾ ಎಂದು ಭಾಗಗಳಾಗಿ ಮಾಡುವರು. ರಾಗಾನುಗಾ ಭಕ್ತಿಯಲ್ಲಿ ಐದು ವಿಧಗಳಿವೆ. ಅದೇ ಶಾಂತ, ದಾಸ್ಯ, ಸಖ್ಯ, ವಾತ್ಸಲ್ಯ ಮತ್ತು ಮಧುರ. ಕೇಶವ ಚಂದ್ರಸೇನನು ಸಮಾಜವನ್ನು ಒಂದು ಕಡೆ ವೃತ್ತಕ್ಕೆ ಹೋಲಿಸುವನು. ದೇವರೇ ಮಧ್ಯದಲ್ಲಿರುವ ಸೂರ್ಯ. 'ಸಮಾಜ ಕೆಲವು ವೇಳೆ ಸೂರ್ಯನಿಗೆ ಹತ್ತಿರದಲ್ಲಿರುವುದು, ಮತ್ತೆ ಕೆಲವು ವೇಳೆ ಸೂರ್ಯನಿಗೆ ದೂರದಲ್ಲಿರುವುದು. ಅವತಾರ ಪುರುಷನು ಸಮಾಜವನ್ನು ದೇವರ ಸಮಾಪಕ್ಕೆ ಒಯ್ಯುವನು. ಪುನಃ ಸಮಾಜ ಹಿಂದೆ ಹೋಗುವುದು, ಇದು ಏತಕ್ಕೆ ಇರಬೇಕು ? ನಮ್ಮನ್ನೆಲ್ಲಾ ಪೂರ್ಣಾತ್ಮರನ್ನಾಗಿ ಏತಕ್ಕೆ ಸೃಷ್ಟಿಸಲಿಲ್ಲ? ಇದು ಅವನ ಲೀಲೆ, ನಮಗೆ ಗೊತ್ತಿಲ್ಲ,</p>
<p>ಮಾನವ ಬ್ರಹ್ಮನಾಗಬಲ್ಲ, ದೇವರಾಗಲಾರ. ಯಾರಾದರೂ ದೇವರಾದರೆ ಅವನು ಏನು ಸೃಷ್ಟಿಸಬಲ್ಲ ತೋರಿ, ವಿಶ್ವಾಮಿತ್ರನ ಆಜ್ಞೆಯನ್ನು ಮಾತ್ರ ಪಾಲಿಸುತ್ತಿತ್ತು. ಯಾರಾದರೂ ಮತ್ತೊಬ್ಬನ ನಿಯಮವನ್ನು ಅಲ್ಲಗಳೆಯುವನು. ಈ ಪ್ರಪಂಚ ಎಷ್ಟರ ಮಟ್ಟಿಗೆ ಒಂದನ್ನು ಮತ್ತೊಂದು ಅನುಸರಿಸಿಕೊಂಡಿದೆ ಎಂದರೆ ಅದರಲ್ಲಿ ಒಂದು ಸಣ್ಣ ಅಣುವನ್ನು ಕದಲಿಸಿದರೂ ಸೃಷ್ಟಿಯೇ ನಾಶವಾಗುವುದು.</p>
<p>ಹಿಂದೆ ಮಹಾಪುರುಷರಿದ್ದರು. ಅವರು ನಮಗಿಂತ ಎಷ್ಟು ಮಹಾಮಹಿಮರಾಗಿದ್ದರೋ ಅದನ್ನು ಯಾವ ಗಣಿತವೂ ಹೇಳುವ ಸ್ಥಿತಿಯಲ್ಲಿರಲಿಲ್ಲ. ಆದರೆ ಅವರನ್ನು ದೇವರೊಡನೆ ಹೋಲಿಸಿದರೆ ಅವರು ಬರಿಯ ಚುಕ್ಕೆಯಂತೆ ಇದ್ದರು, ಅನಂತದೊಂದಿಗೆ ಹೋಲಿಸಿದರೆ ಯಾವುದೇ ಕೆಲಸಕ್ಕೆ ಬರುವುದಿಲ್ಲ. ದೇವರೊಡನೆ ಹೋಲಿಸಿದರೆ ವಿಶ್ವಾಮಿತ್ರ ಯಾರು? ಬರಿಯ ಒಂದು ಮಾನವ ಚಿಟ್ಟೆ,</p>
<p>ಪತಂಜಲಿಯೇ ಭೌತಿಕ ಮತ್ತು ಆಧ್ಯಾತ್ಮಿಕ ಪರಿಣಾಮವಾದಕ್ಕೆ ಪಿತನಂತೆ ಇರುವನು. ಸಾಧಾರಣವಾಗಿ ಒಂದು ದೇಹ ಸುತ್ತಲಿರುವ ವಾತಾವರಣಕ್ಕಿಂತ ದುರ್ಬಲವಾಗಿರುವುದು. ದೇಹ ಹೊಂದಿಕೊಳ್ಳಲು ವಾತಾವರಣದೊಡನೆ ಹೋರಾಡುತ್ತಿರುವುದು. ಕೆಲವು ವೇಳೆ ದೇಹ ಅತಿಯಾಗಿ ಹೊಂದಿಕೊಳ್ಳುವುದು. ಆಗ ದೇಹ ಬದಲಾಗಿ ಬೇರೊಂದು ರೂಪವನ್ನು, ಧರಿಸುವುದು. ನಂದಿ ಒಬ್ಬ ಮನುಷ್ಯನಾಗಿದ್ದ. ಆದರೆ ಅವನಲ್ಲಿ ಎಷ್ಟೊಂದು ಪವಿತ್ರತೆ ಇತ್ತೆಂದರೆ ಅದನ್ನು ವ್ಯಕ್ತಪಡಿಸುವ ಶಕ್ತಿ ಅವನ ದೇಹಕ್ಕಿರಲಿಲ್ಲ. ಆದಕಾರಣವೇ ಅವನ ದೇಹ ದೇವನ ದೇಹವಾಗಿ ಬದಲಾಯಿತು. - ಸ್ಪರ್ಧೆ ಎಂಬ ಪ್ರಚಂಡ ಯಂತ್ರ ಎಲ್ಲವನ್ನೂ ನಾಶ ಮಾಡುವುದು. ನೀವೇನಾದರೂ ಬದುಕಬೇಕಾದರೆ ನೀವು ಕಾಲಕ್ಕೆ ಹೊಂದಿಕೊಂಡು ಹೋಗಬೇಕು. ನಾವೇನಾದರೂ ಜೀವಂತವಾಗಿರಬೇಕಾದರೆ ವೈಜ್ಞಾನಿಕ ಜನಾಂಗವಾಗಿರಬೇಕು. ಬುದ್ದಿಯೇ ಒಂದು ಶಕ್ತಿ.</p>

<!-- 349-8/0395-->

<p>ಐರೋಪ್ಯರ ಸಂಘಟನಾಶಕ್ತಿಯನ್ನು ನೀವು ಕಲಿಯಬೇಕು. ನೀವು ವಿದ್ಯಾವಂತರಾಗಬೇಕು. ನಿಮ್ಮ ವಿದ್ಯಾಭ್ಯಾಸವನ್ನು ಕೊಡಬೇಕು. ಬಾಲ್ಯ ವಿವಾಹವನ್ನು ನೀವು ವಿರೋಧಿಸಬೇಕು.</p>
<p>ಮೇಲಿನ ಭಾವನೆಗಳೆಲ್ಲ ಸಮಾಜದಲ್ಲಿ ಸಂಚರಿಸುತ್ತಿವೆ. ಇದು ನಿಮಗೆಲ್ಲ ಗೊತ್ತಿದೆ. ಆದರೂ ಅದನ್ನು ಕಾರ್ಯರೂಪಕ್ಕೆ ತರಲು ಧೈರ್ಯವಿಲ್ಲ. ಬೆಕ್ಕಿಗೆ ಗಂಟೆ ಕಟ್ಟುವವರಾರು? ಎಂದಾದರೊಂದು ದಿನ ಒಬ್ಬ ಮಹಾಪುರುಷ ಬರುವನು. ಆಗ ಇಲಿಗಳೆಲ್ಲ ಧೈರ್ಯಶಾಲಿಗಳಾಗುವುವು.</p>
<p>ಮಹಾಪುರುಷನೊಬ್ಬ ಯಾವಾಗಲಾದರೂ ಅವತರಿಸಿದರೆ ಆಗ ಸಮಯ ಸನ್ನಿಹಿತವಾಗಿರುವುದು. ಘಟನೆ ಪ್ರಾರಂಭವಾಗುವುದಕ್ಕೆ, ಅವನು ಒಂದು ನಿಮಿತ್ತ ಮಾತ್ರ. ಮದ್ದಿಗೆ ತಾಕುವ ಒಂದು ಕಿಡಿಯಂತೆ. ನಾವು ಮಾತನಾಡುವುದರಲ್ಲಿಯೂ ಒಂದು ಪ್ರಯೋಜನವಿದೆ. ನಾವೂ ಆ ಮಹಾಪುರುಷನ ಆಗಮನಕ್ಕೆ ಅಣಿಯಾಗುವವು.</p>
<p>ಕೃಷ್ಟ ತಂತ್ರಗಾರನೇ ? ಅಲ್ಲ, ಅವನು ಯುದ್ಧವನ್ನು ನಿಲ್ಲಿಸಲು ಸಾಕಷ್ಟು ಪ್ರಯತ್ನಪಟ್ಟನು. ಯುದ್ಧಕ್ಕೆ ಕಾಲುಕೆರೆದವನು ದುರ್ಯೋಧನನೆ; ಆದರೆ ಒಮ್ಮೆ ನೀನು ಒಂದರಲ್ಲಿ ನಿರತನಾದ ಮೇಲೆ ಅಲ್ಲಿಂದ ಹಿಂದಿರುಗುವಂತಿಲ್ಲ. ಇದು ಕಾರ್ಯತತ್ಪರನ ಲಕ್ಷಣ. ಓಡಿ ಹೋಗಬೇಡಿ, ಇದು ಹೇಡಿತನ, ನೀವು ಕೆಲಸದ ಮಧ್ಯೆ ಇರುವಾಗ ಅದನ್ನು ಮಾಡಬೇಕು. ನೀವು ಸ್ವಲ್ಪವೂ ಹಿಂದೆ ಸರಿಯಕೂಡದು, ನಿಜವಾದ ಕರ್ತವ್ಯದಿಂದ ಹಿಮ್ಮುಖರಾಗಕೂಡದು. ಇದೊಂದು ಧರ್ಮಯುದ್ಧ.</p>
<p>ಸೈತಾನ ಹಲವು ಆಕಾರಗಣನ್ನು ತಾಳಿಬರುವನು. ಕೋಪ ನ್ಯಾಯದಂತೆ ಬರುವುದು, ಕಾಮ ಕರ್ತವ್ಯದ ಸೋಗಿನಲ್ಲಿ ಬರುವುದು. ಇದು ಮೊದಲು ಬಂದಾಗ ಅರಿವಾಗುವುದು. ಆದರೆ ಅನಂತರ ಮನುಷ್ಯ ಮರೆಯುವನು. ಇವೆಲ್ಲ ನಿಮ್ಮ ವಕೀಲನ ಹೃದಯದಂತೆ. ಮೊದಲ ಕಕ್ಷಿ ಹೇಳುವುದೆಲ್ಲ ಸುಳ್ಳು ಎಂದು ಅವನಿಗೆ ಗೊತ್ತಿರುವುದು. ಅನಂತರ ಕಕಿ ಹೇಳುವುದೆಲ್ಲ ಸುಳ್ಳು ಎಂದು ಅವನಿಗೆ ಗೊತ್ತಿರುವುದು. ಅನಂತರ ಕಕ್ಷಿಗಳ ಬಗ್ಗೆ ಇದು ತಮ್ಮ ಕರ್ತವ್ಯವೆಂದು ತಿಳಿದು ಅವರು ನ್ಯಾಯಾನ್ಯಾಯವನ್ನು ಗಣನೆಗೇ ತರುವುದಿಲ್ಲ.</p>
<p>ನರ್ಮದಾನದಿಯ ತೀರದಲ್ಲಿ ಯೋಗಿಗಳು ವಾಸಿಸುವರು. ಅಲ್ಲಿ ಹವೆ ಹಿತಕರವಾಗಿರುವುದು. ಭಕ್ತರು ವೃಂದಾವನದಲ್ಲಿರುವರು.</p>
<p>ಸಿಪಾಯಿಗಳು ಬೇಗ ಮೃತ್ಯುವಶರಾಗುವರು. ಪ್ರಕೃತಿಯಲ್ಲಿ ಎಷ್ಟೋ ಕುಂದುಗಳಿವೆ. ಪೈಲ್ವಾನ ಬೇಗ ಸಾಯುವನು. ಉತ್ತಮ ಮನುಷ್ಯರು <span class="en">(Gentlemen) </span>ಬಲಶಾಲಿಗಳು, ಆದರೆ ಬಡವರು ಕಷ್ಟಸಹಿಷ್ಣುಗಳು, ಮಲಬದ್ಧತೆಯವನಿಗೆ ಹಣ್ಣು ಒಳ್ಳೆಯದು. ಮಿದುಳಿನ ಕೆಲಸ ಮಾಡಬೇಕಾದರೆ ಹೆಚ್ಚು ವಿಶ್ರಾಂತಿ ಬೇಕು. ಆಹಾರದಲ್ಲಿ ವ್ಯಂಜನಾದಿಗಳನ್ನು ಉಪಯೋಗಿಸಬೇಕು.</p>
<p>ಕಾಡುಮನುಷ್ಯರು ದಿನಕ್ಕೆ ನಲವತ್ತು ಐವತ್ತು ಮೈಲುಗಳಷ್ಟು ಬೇಕಾದರೆ ನಡೆಯುತ್ತಾರೆ. ಅವರು ಎಂತಹ ಆಹಾರವನ್ನಾದರೂ ತಿನ್ನಬಲ್ಲರು.</p>

<!-- 349-8/0396-->
<p>ನಮ್ಮ ಹಣ್ಣುಗಳೆಲ್ಲ ಕೃತಕ, ಸ್ವಾಭಾವಿಕವಾದ ಯಾವ ಮಾವಿನಹಣ್ಣು ಕೂಡ ಅಷ್ಟೇನೂ ರುಚಿಯಿಲ್ಲ. ಗೋಧಿ ಕೂಡ ಕೃತಕ.</p>
<p>ಬ್ರಹ್ಮಚರ್ಯದಿಂದ ಆತ್ಮಶಕ್ತಿಯನ್ನು ನಿಮ್ಮ ದೇಹದಲ್ಲಿ ಸಂಗ್ರಹಿಸಿ, ಗೃಹಸ್ಥ ತನ್ನ ವರಮಾನವನ್ನು ಹೀಗೆ ವ್ಯಯಮಾಡಬೇಕು; ಕಾಲುಭಾಗ ಮನೆಗೆ, ಕಾಲುಭಾಗ ಧರ್ಮಕ್ಕೆ, ಕಾಲುಭಾಗ ಆಪತ್ಕಾಲದ ಸಂಗ್ರಹ, ಕಾಲುಭಾಗ ತನಗಾಗಿ, ಅನೇಕತೆಯಲ್ಲಿ ಏಕತೆಯೇ ಸಾರ್ವತ್ರಿಕತೆಯಲ್ಲಿ ವೈಯಕ್ತಿಕತೆಯೇ ಸೃಷ್ಟಿಯ ವಿಧಾನ. ಕಾರಣವನ್ನು ಮಾತ್ರ ಏತಕ್ಕೆ ಅಲ್ಲಗಳೆಯುತ್ತೀರಿ? ಪರಿಣಾಮವನ್ನೂ ಅಲ್ಲಗಳೆಯಿರಿ, ಪರಿಣಾವದಲ್ಲಿರುವುದೆಲ್ಲ ಕಾರಣದಲ್ಲಿ ಇರಬೇಕು.</p>
<p>ಯೇಸುವು ಸಮಾಜದಲ್ಲಿ ಕೆಲಸಮಾಡಿದ್ದು ಹದಿನೆಂಟು ತಿಂಗಳು ಮಾತ್ರ. ಇದಕ್ಕಾಗಿ ಮೂವತ್ತೆರಡು ಮೌನವಾಗಿ ಅವನು ಸಾಧನೆ ಮಾಡುತ್ತಿದ್ದ. ಮಹಮ್ಮದ್ ಸಮಾಜದಲ್ಲಿ ಕೆಲಸಮಾಡಲು ಯತ್ನಿಸಿದಾಗ ನಲವತ್ತು ವರುಷಗಳಾಗಿದ್ದುವು.</p>
<p>ಸಮಾಜದಲ್ಲಿ ಜಾತಿ ಸ್ವಾಭಾವಿಕವಾಗಿ ಆಗುವುದು ನಿಜ. ಯಾರಿಗೆ ಒಂದು ಬಗೆಯ ಕೆಲಸ ಮಾಡುವುದರಲ್ಲಿ ಅಭಿರುಚಿ ಇರುವುದೋ ಅವರೆಲ್ಲಾ ಒಂದು ಪಂಗಡವಾಗುವರು. ಆದರೆ ಒಬ್ಬ ವ್ಯಕ್ತಿಯ ಜಾತಿಯನ್ನು ಯಾರು ನಿಷ್ಕರ್ಷಿಸುವರು? ಬ್ರಾಹ್ಮಣ ತನಗೆ ಅಧಾತ್ರದಲ್ಲಿ ವಿಶೇಷ ಅಭಿರುಚಿ ಇದೆ ಎಂದು ಭಾವಿಸಿದರೆ ಶೂದ್ರನೊಂದಿಗೆ ಏತಕ್ಕೆ ಆ ಕ್ಷೇತ್ರದಲ್ಲಿ ನಿಲ್ಲಲು ಅಂಜಬೇಕು? ಕುದುರೆಯು ಕತ್ತೆಯೊಂದಿಗೆ ಓಡುವುದಕ್ಕೆ ಅಂಜುವುದೇ?</p>
<p>ಕೃಷ್ಣ -ಕರ್ಣಾಮೃತದ ಕರ್ತೃವಾದ ಬಿಲ್ವಮಂಗಲನ ಜೀವನವನ್ನು ಓದಿ ನೋಡಿ. ತಾನು ದೇವರನ್ನು ನೋಡಲಿಲ್ಲವಲ್ಲ ಎಂದು ತನ್ನ ಕಣ್ಣುಗಳನ್ನು ಕಿತ್ತು ಹಾಕಿದನು. ಅಯೋಗ್ಯವಾದ ದಾರಿಗೆ ತಿರುಗಿದ ಪ್ರೇಮ ಕೂಡ ಕೊನೆಗೆ ಒಳ್ಳೆಯ ದಾರಿಯನ್ನು ಹಿಡಿಯುವುದು ಎಂಬುದಕ್ಕೆ ಅವನ ಜೀವನ ಒಂದು ಉದಾಹರಣೆಯಾಗಿದೆ.</p>
<p>ಹಿಂದೂಗಳು ಅತಿ ಹಿಂದೆಯೇ ಆಧ್ಯಾತ್ಮಿಕ ಪ್ರಪಂಚದಲ್ಲಿ ಪ್ರಗತಿಪರರಾದರು ಮತ್ತು ಆದರ್ಶಗಳಲ್ಲಿ ಆಸಕ್ತರಾದರು. ಅದೇ ಅವರ ಈಗಿನ ಸ್ಥಿತಿಗೆ ಕಾರಣ. ಹಿಂದೂಗಳು ಪಾಶ್ಚಾತ್ಯರಿಂದ ಪ್ರಪಂಚಕ್ಕೆ ಬೇಕಾದ ಸ್ವಲ್ಪ ವಿಷಯಗಳನ್ನು ಕಲಿಯಬೇಕು; ಮತ್ತು ಪಾಶ್ಚಾತ್ಯರಿಗೆ ಸ್ವಲ್ಪ ಆಧ್ಯಾತ್ಮಿಕ ವಿಷಯಗಳನ್ನು ಹೇಳಿಕೊಡಬೇಕು.</p>
<p>ಮೊದಲು ನಿಮ್ಮ ಸ್ತ್ರೀಯರನ್ನು ವಿದ್ಯಾವಂತರನ್ನಾಗಿ ಮಾಡಿ, ಅವರಿಗೆ ಸ್ವಾತಂತ್ರ್ಯವನ್ನು ಕೊಡಿ. ಅನಂತರ ಯಾವ ಸುಧಾರಣೆ ತಮಗೆ ಆವಶ್ಯಕ ಎಂಬುದನ್ನು ಅವರೇ ಹೇಳುವರು. ಅವರಿಗೆ ಸಂಬಂಧಪಟ್ಟ ವಿಷಯಗಳನ್ನು ನಿಶ್ಚಯಿಸಲು ನೀವಾರು?</p>

<!-- 349-8/0397-->

<p>ಝಾಡಮಾಲಿಗಳನ್ನು ಮತ್ತು ಹೊಲೆಯರನ್ನು ಈಗಿರುವ ಹೀನ ಸ್ಥಿತಿಗೆ ಯಾರು ತಂದರು? ನಮ್ಮ ನಡತೆಯ ನಿರ್ದಯತೆಯೇ ಕಾರಣ. ಜೊತೆಗೆ ಅದ್ಭುತವಾದ ಅದೈತವನ್ನು ಬೇರೆ ಬೋಧಿಸುವುದು ! ಇದು ಗಾಯಕ್ಕೆ ಉಪ್ಪು ನೀರನ್ನು ಹಾಕಿದಂತಲ್ಲವೆ?</p>
<p>ಸಾಕಾರ ನಿರಾಕಾರಗಳೆರಡೂ ಜೀವನದಲ್ಲಿ ಹಾಸುಹೊಕ್ಕಾಗಿವೆ. ನಿರಾಕಾರವನ್ನು ಸಾಕಾರದೊಂದಿಗೆ ಮಾತ್ರ ನಾವು ಆಲೋಚಿಸಬಹುದು. ಸಾಕಾರವನ್ನು ನಿರಾಕಾರದೊಂದಿಗೆ ಮಾತ್ರ ನಾವು ಆಲೋಚಿಸಬಹುದು. ಈ ಪ್ರಪಂಚ ನಮ್ಮ ಆಲೋಚನೆಯ ಮೂರ್ತರೂಪ. ಧರ್ಮದ ಮೂರ್ತರೂಪವೇ ವಿಗ್ರಹ.</p>
<p>ದೇವರಿಗೆ ಎಲ್ಲಾ ಸ್ವಭಾವಗಳೂ ಸಾಧ್ಯ. ಆದರೆ ನಾವು ತಂದೆಯನ್ನು ಮತ್ತು ಮಗನನ್ನು ಪ್ರೀತಿಸುವಂತೆ ಅವನನ್ನು ಪ್ರೀತಿಸಬಹುದು. ಪ್ರಪಂಚದಲ್ಲಿ ಅತಿ ತೀವ್ರವಾಗಿರುವ ಪ್ರೀತಿಯೇ ಸ್ತ್ರೀಪುರುಷರೊಳಗೆ ಇರುವ ಪ್ರೀತಿ, ಅದರಲ್ಲಿರೂ ಪರಸತಿಯ ಮೇಲೆ, ಪರಪುರುಷನ ಮೇಲೆ ಇರುವ ಪ್ರೀತಿ ಅದಕ್ಕಿಂತಲೂ ತೀವ್ರವಾಗಿರವುದು. ನಾವು ಇದನ್ನು ರಾಧಾಕೃಷ್ಣರ ಪ್ರೇಮದಲ್ಲಿ ನೋಡಬಹುದು.</p>
<p>ವೇದದಲ್ಲಿ ಎಲ್ಲಿಯೂ ಮಾನವ ಜನ್ಮತಃ ಪಾಪಿ ಎಂದು ಹೇಳಿಲ್ಲ. ಹಾಗೆ ಹೇಳುವುದು ಮಾನವ ಸ್ವಭಾವಕ್ಕೆ ಅನ್ಯಾಯ ಮಾಡಿದಂತೆ.</p>
<p>ಸತ್ಯವನ್ನು ಹೇಗಿದೆ ಹಾಗೆ ನೋಡುವುದು ಅಷ್ಟು ಸುಲಭವಲ್ಲ. ಅಂದಿನ ದಿನ ಚಿತ್ರದಲ್ಲಿ ಬೆಕ್ಕು ಬಹಳ ಪ್ರಮುಖವಾದ ಸ್ಥಾನದಲ್ಲಿದ್ದರೂ ಅದು ಎಲ್ಲಿರುವುದೆಂದು ಕಂಡುಹಿಡಿಯಲು ಯಾರಿಗೂ ಸಾಧ್ಯವಾಗಲಿಲ್ಲ. - ನೀನು ಇನ್ನೊಬ್ಬರಿಗೆ ತೊಂದರೆ ಕೊಟ್ಟು ಸುಮ್ಮನೆ ಕುಳಿತುಕೊಳ್ಳಲಾರೆ. ಕರ್ಮ ಒಂದು ಅದ್ಭುತವಾದ ಯಂತ್ರ. ದೇವರು ನಿನಗೆ ಕೊಡುವ ಶಿಕ್ಷೆಯನ್ನು ಅನುಭವಿಸಲೇ ಬೇಕಾಗುವುದು.</p>
<p>ಕಾಮಕ್ಕೆ ಕಣ್ಣಿಲ್ಲ. ಅದು ನರಕಕ್ಕೆ ಒಯ್ಯುವುದು. ಪ್ರೇಮವೆ ವಿಶ್ವಾಸ. ಅದು ಸ್ವರ್ಗಕ್ಕೆ ಒಯ್ಯುವುದು. ರಾಧಾಕೃಷ್ಣರ ಪ್ರೇಮದಲ್ಲಿ ಕಾಮವಿಲ್ಲ. ರಾಧೆ ಶ್ರೀಕೃಷ್ಣನಿಗೆ 'ನೀನು ನಿನ್ನ ಪಾದಕಮಲಗಳನ್ನು ನನ್ನ ಹೃದಯದ ಮೇಲೆ ಇಟ್ಟರೆ ನನ್ನ ಕಾಮವೆಲ್ಲ ನಾಶವಾಗುವುದು' ಎಂದು ಹೇಳುವಳು. ನಾವು ಯಾವಾಗ ಆಕಾರವನ್ನು ಮಾರಿ ಆತ್ಮ ಭಾವನೆಗೆ ಹೋಗುವೆವೋ ಆಗ ಕಾಮ ನಾಶವಾಗುವುದು; ಪ್ರೇಮ ಒಂದೇ ಉಳಿಯುವುದು. ಕವಿಯೊಬ್ಬ ಅಗಸಗಿತ್ತಿಯನ್ನು ಪ್ರೀತಿಸುತ್ತಿದ್ದ. ಅವಳ ಕಾಲಮೇಲೆ ಕುದಿಯುತ್ತಿರುವ ಸಾರು ಬಿತ್ತು. ಅದಕ್ಕೆ ಕವಿಯ ಕಾಲು ಸುಟ್ಟಹೋಯಿತು !</p>
<p>ಶಿವನು ಭಗವಂತನ ಘನಗಂಭೀರವಾದ ಭಾವ, ಶ್ರೀಕೃಷ್ಣನು ಭಗವಂತನ ಸೌಂದರ್ಯದ ಅಂಶ. ಪ್ರೇಮವು ನೀಲಿ ಬಣ್ಣವನ್ನು ತಾಳುವುದು, ನೀಲಿಯು ತೀವ್ರ ಪ್ರೇಮವನ್ನು ಸೂಚಿಸುವುದು. ಸಾಲೋಮನ್ ಕೃಷ್ಣನನ್ನು ನೋಡಿದ. ಆದರೆ ಭರತಖಂಡದಲ್ಲಿ ಕೃಷ್ಣನು</p>

<!-- 349-8/0398-->
<p>ಎಲ್ಲರಿಗೂ ಕಾಣಿಸಿಕೊಳ್ಳಲು ಬಂದನು. ಈಗಲೂ ನಿಮಗೆ ಪ್ರೇಮವಿದ್ದರೆ ರಾಧೆಯನ್ನು ನೋಡಬಲ್ಲಿರಿ. ರಾಧೆಯಾಗಿ ಮುಕ್ತಿ ಹೊಂದಿ, ಬೇರೆ ಮಾರ್ಗವೇ ಇಲ್ಲ. ಕೈಸ್ತರಿಗೆ ಸಾಲೋಮನ್ನನ ಹಾಡು ಅರ್ಥವಾಗಲಿಲ್ಲ. ಅದು ಕ್ರಿಸ್ತನಿಗೆ ಚರ್ಚಿನ ಮೇಲೆ ಇರುವ ಪ್ರೀತಿಯ ಒಂದು ಸಂಕೇತವಾಗಿರುವ ಭವಿಷ್ಯವಾಣಿ ಎಂದು ಅವರು ಹೇಳುವರು. ಹಿಂದೂಗಳು ಬುದ್ಧನನ್ನು ಅವತಾರವೆಂದು ನಂಬುವರು. ಹಿಂದೂಗಳು ನಿಸ್ಸಂಶಯವಾಗಿ ದೇವರಲ್ಲಿ ನಂಬುವರು, ಬೌದ್ಧರು ದೇವರಿರುವನೇ ಇಲ್ಲವೇ ಎಂಬುದನ್ನು ಅರಿಯುವುದಕ್ಕೆ ಪ್ರಯತ್ನಿಸುವುದಿಲ್ಲ.</p>
<p>ಒಳ್ಳೆಯವರಾಗಿ, ಕಾಮವನ್ನು ಕೊಲ್ಲಿ ಎಂದು ನಮ್ಮನ್ನು ಅನುಷ್ಠಾನ ಪ್ರಪಂಚದಲ್ಲಿ ಜಾಗೃತನ್ನಾಗಿ ಮಾಡಲು ಬುದ್ದ ಬಂದ. ಆಗ ದೈತ ನಿಜವೇ, ಅದೈತ ನಿಜವೇ, ಇರುವುದು ಏಕವೇ ಅನೇಕವೇ ಎಂಬುದು ನಮಗೆ ಗೊತ್ತಾಗುವುದು. ಬುದ್ಧನು ಹಿಂದೂಧರ್ಮದ ಸುಧಾರಕ.</p>
<p>ಒಬ್ಬನೇ ಮನುಷ್ಯ ತಾಯಿಗೆ ಒಂದು ಬಗೆಯಾಗಿ ಕಾಣಿಸುವನು. ಹೆಂಡತಿಗೆ ಇನ್ನೊಂದು ಬಗೆಯಾಗಿ ಕಾಣಿಸುವನು. ದುರ್ಜನರು ದೇವರಲ್ಲಿ ದೌರ್ಜನ್ಯವನ್ನು ನೋಡುವರು. ಸಜ್ಜನರು ದೇವರಲ್ಲಿ ಸೌಜನ್ಯವನ್ನು ನೋಡುವರು. ದೇವರನ್ನು ಯಾವ ಆಕಾರದಲ್ಲಿ ಬೇಕಾದರೂ ನೋಡಬಹುದು. ಪ್ರತಿಯೊಬ್ಬರ ಭಾವನೆಗೆ ತಕ್ಕಂತೆ ಅವನು ರೂಪವನ್ನು ಧರಿಸುವನು. ನೀರು ಹಲವು ಪಾತ್ರೆಗಳಲ್ಲಿ ಹಲವು ಆಕಾರಗಳನ್ನು ತಾಳುವುದು. ಎಲ್ಲದರಲ್ಲಿಯೂ ನೀರೇ ಇರುವುದು. ಆದಕಾರಣ ಎಲ್ಲಾ ಧರ್ಮಗಳೂ ಸತ್ಯವೇ. - ದೇವರು ಕ್ರೂರಿ, ಆದರೂ ಕ್ರೂರಿಯಲ್ಲ. ಅವನು ಎಲ್ಲಾ ವಸ್ತುಗಳಲ್ಲಿಯೂ ಇರುವನು, ಅವನು ಯಾವ ವಸ್ತುವೂ ಅಲ್ಲ. ಅವನೊಂದು ವಿರೋಧಾಭಾಸದ ಕಂತೆ. ಪ್ರಕೃತಿ ಕೂಡ ಅಷ್ಟೆ, ಒಂದು ವಿರೋಧಾಭಾಸದ ಹೊರೆ.</p>
<p>ಸ್ವತಂತ್ರೆಜ್ಜೆ-ಅಂದರೆ ನಿಮಗೆ ತೋಚಿದುದನ್ನು ಮಾಡುವುದಕ್ಕೆ ಸ್ವಾತಂತ್ರ್ಯ ಇರುವುದು. ಆದರೆ ಈ ಸ್ವಾತಂತ್ರ್ಯ ಒಂದು ಆವಶ್ಯಕತೆಯಿಂದ ಜನಿಸಿದುದು. ಆಲೋಚನೆ ಮತ್ತು ಕರ್ಮ-ಇವುಗಳ ಆದಿ ಮಧ್ಯ ಮತ್ತು ಅಂತ್ಯದಲ್ಲಿ ಒಂದು ಅನಂತವಾದ ಸರಪಳಿ ಇದೆ. ಆಲೋಚನೆಯನ್ನೇ ನಾವು ಸ್ವಾತಂತ್ರ್ಯ ಎನ್ನುವುದು. ಅದು ಒಂದು ಹಕ್ಕಿಯು ಬೆಳಕಿನ ಕೋಣೆಯ ಮೂಲಕ ಹಾದುಹೊತ. ನಮಗೆ ಸ್ವಾತಂತ್ರ್ಯವಿದೆ ಎಂದು ಭಾವಿಸುವೆವು. ಅದಕ್ಕೆ ಮತ್ತಾವ ಕಾರಣ ಇಲ್ಲ ಎಂದು ತಿಳಿಯುವೆವು. ನಮ್ಮ ಪ್ರಜ್ಞೆಗೆ ಅತೀತವಾಗಿ ನಾವು ಹೋಗಲಾರೆವು. ಆದುದರಿಂದ ನಾವು ಸ್ವತಂತ್ರರು ಎಂದು ಭಾವಿಸುತ್ತೇವೆ. ದೇವರೊಬ್ಬನು ಮಾತ್ರ ಸ್ವಾತ್ರವನ್ನು ಅನುಭವಿಸಬಲ್ಲ. ಮಹಾಪುರುಷರು ದೇವರಲ್ಲಿ ಏಕತಾಭಾವನೆಯನ್ನು ಪಡೆದಿರುವುದರಿಂದ ಅವರೂ ಕೂಡ ಸ್ವಾತಂತ್ರ್ಯವನ್ನು ಅನುಭವಿಸುವರು.</p>
<p>ಒಂದು ಕೊಳದಿಂದ ಹೊರಗೆ ಹರಿಯುವ ನಿ ತಡೆದು ಅದು ಹೊರಗೆ ಹರಿಯದಂತೆ ನೀವು ಮಾಡಬಹುದು. ಇದಕ್ಕಿಂತ ಸ್ವಾತಂತ್ರ್ಯ ನಿಮಗೆ ಇಲ್ಲ.</p>

<!-- 349-8/0399-->

<p>ಅದರ ಮೂಲ ಹಾಗೆಯೇ ಇರುವುದು. ಎಲ್ಲವೂ ಪೂರ್ವನಿಶ್ಚಿತವಾಗಿದೆ. ಆ ಪೂರ್ವ ನಿಶ್ಚಿತವಾದುದರಲ್ಲಿ ಸ್ವಲ್ಪ ಭಾಗವೆಂದರೆ ನನಗೆ ಸ್ವಾತಂತ್ರ್ಯವಿದೆ ಎಂದು ಭಾವಿಸುವುದು. ನಾನೇ ನನ್ನ ಕರ್ಮಗಳನ್ನು ಮಾಡುತ್ತಿರುವೆ. ಅದರ ಪ್ರತಿಕ್ರಿಯೆಯೇ ಜವಾಬ್ದಾರಿ. ಎಲ್ಲಿಯೂ ನಿರಂಕುಶ ಅಧಿಕಾರವಿಲ್ಲ. ಅದರಿಂದ ನಾನು ಕೆಲಸ ಮಾಡುತ್ತಿರುವೆ ಎಂದು ಮನುಷ್ಯ ಭಾವಿಸುವನು. ಈ ಭಾವನೆಯನ್ನೇ ನಾವು ಸ್ವಾತಂತ್ರ್ಯ ಎನ್ನುವುದು. ಎಲ್ಲಿ ಈ ಅಧಿಕಾರವಿರುವುದೋ ಅಲ್ಲಿ ಜವಾಬ್ದಾರಿ ಇರುವುದು. ಪ್ರಾರಬ್ದದಿಂದ ಪ್ರೇರಿತರಾಗಿ ನಾವು ಏನನ್ನು ಮಾಡಿದರೂ ಅದರ ಪ್ರತಿಕ್ರಿಯೆಯನ್ನು ಅನುಭವಿಸಬೇಕು. ಯಾರೇ ಎಸೆದಿರಲಿ, ಚೆಂಡು ಪ್ರತಿಕ್ರಿಯೆಗೆ ಗುರಿಯಾಗುತ್ತದೆ.</p>
<p>ಜನ್ಮದತ್ತವಾಗಿ ಬಂದಿರುವ ಸ್ವಾತಂತ್ರ್ಯವೆಂಬ ಈ ಆವಶ್ಯಕತೆಯ ಸುತ್ತಮುತ್ತಲೂ ನಾವು ಮಾಡಿಕೊಳ್ಳುವ ಸಂಬಂಧಗಳ ಮೇಲೆ ಯಾವ ಪರಿಣಾಮವನ್ನೂ * ಉಂಟುಮಾಡುವುದಿಲ್ಲ. ಸಾಪೇಕ್ಷತೆಯಲ್ಲಿ ವ್ಯತ್ಯಾಸವಾಗುವುದಿಲ್ಲ. ಪ್ರತಿಯೊಬ್ಬರೂ ಸ್ವತಂತ್ರರು ಇಲ್ಲವೇ ಯಾವುದಕ್ಕೂ ಸಮವಾಗಿ ಉಳಿದಿರುವುದು, ಪಾಪ ಪುಣ್ಯ ಇದ್ದೇ ಇರುವುವು, ಕಳ್ಳ ತಾನು ನಿರ್ವಾಹವಿಲ್ಲದೆ ಕದಿಯಬೇಕಾಯಿತು ಎಂದರೆ ನ್ಯಾಯಾಧಿಪತಿ ನಿರ್ವಾಹವಿಲ್ಲದ ಶಿಕ್ಷಿಸಬೇಕಾಯಿತು ಎನ್ನುವನು. ನಾವು ಒಂದು ರೈಲಿನಲ್ಲಿ ಕುಳಿತುಕೊಂಡಿರುವೆವು. ಇಡೀ ರೈಲು ಸಂಚರಿಸುತ್ತಿದ್ದರೂ ಒಳಗೆ ಕುಳಿತಿರುವವರ ಸಂಬಂಧ ಹಿಂದೆ ಇದ್ದಂತೆಯೇ ಇರುವುದು. ಕಾರ್ಯ ಕಾರಣಗಳ ಅನಂತ ಪರಿಣಾಮದಿಂದ ಪಾರಾಗುವುದೇ ಮುಕ್ತಿ. ಮುಕ್ತರಿಗೆ ಯಾವ ಆವಶ್ಯಕತೆಯೂ ಇಲ್ಲ. ಅವರು ದೇವರಂತೆ. ಆವಶ್ಯಕತೆಯೇ ಕಾರ್ಯಕಾರಣಗಳ ಸಂಬಂಧಕ್ಕೆ ಮೂಲ. ದೇವರೊಬ್ಬನೇ ಸ್ವತಂತ್ರನು. ಅವನೇ ಇಚ್ಛೆಗೆ ಮೂಲ; ಮುಕ್ತಾತ್ಮರಿಗೆ ಇದು ಗೊತ್ತು.</p>
<p>ಆವಶ್ಯಕತೆಯೇ ನಿಜವಾದ ಪ್ರಾರ್ಥನೆ, ಬರಿಯ ಮಾತಲ್ಲ. ನಿಮ್ಮ ನಿಮ್ಮ ಪ್ರಾರ್ಥನೆ ಈಡೇರಿಯೇ ಇಲ್ಲವೇ ಎಂಬುದನ್ನು ನೋಡಬೇಕಾದರೆ ತಾಳ್ಮೆ ಇರಬೇಕು.</p>
<p>ನಿಮ್ಮ ಪಾಲಿಗೆ ಬಂದ ಕರ್ತವ್ಯವನ್ನು ನೀವು ಮಾಡಿ ಶುದ್ಧ ಚಾರಿತ್ರ್ಯವನ್ನು ನೀವು ರೂಢಿಸಬೇಕು. ಕರ್ತವ್ಯವನ್ನು ಮಾಡಿದರೆ ಕರ್ತವ್ಯಭಾರದಿಂದ ಪಾರಾಗುತ್ತೇವೆ. ಆಗ ಮಾತ್ರ ಎಲ್ಲವನ್ನೂ ದೇವರೇ ಮಾಡುತ್ತಿರುವನು ಎಂಬ ಭಾವನೆ ಬರುವುದು. ನಾವು ಅವನ ಕೈಯಲ್ಲಿ ಒಂದು ಯಂತ್ರ ಮಾತ್ರ. ಈ ದೇಹ ಒಂದು ಗ್ಲಾಸಿನಂತೆ, ದೇವರೇ ಅದರಲ್ಲಿರುವ ದೀಪ . ಯಾವುದು ದೇಹದ ಮೂಲಕ ಹೊರಗೆ ಹೋಗುತ್ತಿದೆಯೋ ಅದೆಲ್ಲಾ ದೇವರೆ; ನಿಮಗೆ ಗೊತ್ತಾಗುವುದಿಲ್ಲ. ನಾನು ಎಂದು ಭಾವಿಸುವಿರಿ. ಇದೊಂದು ಭ್ರಾಂತಿ, ಭಗವದಿಚ್ಚೆಯಿದ್ದಂತೆ ಆಗಲಿ ಎಂದು ಅವನಿಗೆ ಶರಣಾಗುವುದನ್ನು ಕಲಿಯಬೇಕು. ಇದನ್ನು ಕಲಿಯುವುದಕ್ಕೆ ಕರ್ತವ್ಯ ಪರಿಪಾಲನೆಯೇ ಮಾರ್ಗ. ಈ ಕರ್ತವ್ಯವೇ ನೀತಿ. ಸಂಪೂರ್ಣವಾಗಿ ಶರಣಾಗುವುದನ್ನು ಅಭ್ಯಾಸ ಮಾಡಿ. ನಾನೆಂಬುದರಿಂದ ಪಾರಾಗಿ, ವಂಚನೆಯಿಲ್ಲದೆ ಇರಿ. ಆಗ ಮಾತ್ರ ಕರ್ತವ್ಯ ಎಂಬ ಭಾವನೆಯಿಂದ ಪಾರಾಗಬಲ್ಲಿರಿ.</p>

<!-- 349-8/0400-->
<p>ಏಕೆಂದರೆ ಎಲ್ಲಾ ಮಾಡುತ್ತಿರುವವನೂ ಅವನೇ. ಅನಂತರ ನಿಮ್ಮ ಸ್ವಭಾವಕ್ಕೆ ತಕ್ಕಂತೆ ಮಾಡುತ್ತ ಹೋಗಿ, ಇತರರು ಮಾಡಿದ ತಪ್ಪನ್ನು ಮನ್ನಿಸಿ ಮರೆಯಿರಿ.</p>
<p>ನಮ್ಮ ಧರ್ಮ ಹಲವರಿಗೆ ಹಲವು ಬಗೆಯ ಕರ್ತವ್ಯದ ಆದರ್ಶಗಳನ್ನು ನೀಡುವುದು. ಜೊತಿ ಎಲ್ಲಾ ಕಡೆಗಳಲ್ಲಿಯೂ ಇರುವುದು. ಆದರೆ ಮಹಾಪುರುಷರಲ್ಲಿ ಮಾತ್ರ ಇದು ವ್ಯಕ್ತವಾಗುವುದು. ಮಾಹಾಪುರುಷರು ಒಂದು ಸ್ಪಟಿಕದಂತೆ, ಬೆಳಕು ನಿರಾತಂಕವಾಗಿ ಅದರ ಮೂಲಕ ಹೋಗಿ ಬರುವುದು. ಜೀವನ್ಮುಕ್ತನನ್ನು ಏತಕ್ಕೆ ನೀವು ಪೂಜಿಸಬಾರದು?</p>
<p>ಸಾಧುಸಂಗ ಒಳ್ಳೆಯದು. ನೀವು ಸಾಧುಗಳ ಸಮಾಪಕ್ಕೆ ಹೋದರೆ ಸಾಕು, ಪ್ರಯತ್ನಿಸದೇ ಇದ್ದರೂ ಸುತ್ತಲೂ ಪವಿತ್ರತೆ ತುಂಬಿ ತುಳುಕಾಡುವುದನ್ನು ನೋಡುವಿರಿ.</p>
<p>ನಿಮಗೆ ಯಾರಾದರೂ ತೊಂದರೆಯನ್ನು ಕೊಟ್ಟರೆ ಅದನ್ನು ಎದುರಿಸಬೇಕಾಗಿಲ್ಲ. ಆದರೆ ಇತರರಿಗೆ ಅನ್ಯಾಯವಾದರೆ ನೀವು ಅದನ್ನು ವಿರೋಧಿಸಬಹುದು. ನೀವು ಸಾಧುವಾಗಬೇಕೆಂದು ಇಚ್ಚಿಸಿದರೆ ನೀವು ಎಲ್ಲಾ ಬಗೆಯ ಸುಖವನ್ನೂ ತ್ಯಜಿಸಬೇಕು. ಹಾಗಲ್ಲದೆ ಸಾಧಾರಣವಾಗಿದ್ದರೆ ನೀವೂ ಎಲ್ಲವನ್ನೂ ಅನುಭವಿಸಬಹುದು. ಆದರೆ ದಾರಿತೋರೆಂದು ದೇವರನ್ನು ಪ್ರಾರ್ಥಿಸಿ, ಅವನು ನಿಮಗೆ ದಾರಿ ತೋರುವನು.</p>
<p>ಈ ಪ್ರಪಂಚವು ಹೃದಯದ ಸ್ವಲ್ಪ ಭಾಗವನ್ನು ಮಾತ್ರ ತುಂಬಬಲ್ಲುದು. ಹೃದಯವು ಪ್ರಪಂಚಕ್ಕೆ ಅತೀತವಾಗಿರುವುದನ್ನು ಆಶಿಸುವುದು. - ಸ್ವಾರ್ಥತೆಯೇ ಪ್ರತಿಯೊಬ್ಬನಲ್ಲಿಯೂ ಇರುವ ಪ್ರತ್ಯಕ್ಷ ರಾಕ್ಷಸ, ಪ್ರತಿಯೊಂದು ಬಗೆಯ ಸ್ವಾರ್ಥವೂ ಸೈತಾನನೇ. ಕಡೆಯಿಂದ ದೇವರು ಬರುವನು, ಸ್ವಾರ್ಥತೆಯನ್ನು ತೆಗೆದುಹಾಕಿದ ಮೇಲೆ ದೇವರೊಬ್ಬನೇ ಉಳಿಯುವನು. ಕತ್ತಲೆ ಬೆಳಕು ಒಟ್ಟಿಗೆಯೇ ಇರಲಾರವು. |</p>
<p>ನಾನು ಎಂಬ ಅಲ್ಪ ಅಹಂಕಾರವನ್ನು ಮರೆಯುವುದು ಸ್ವಸ್ಥವಾದ ಪರಿಶುದ್ದ ಮನಸ್ಸಿನ ಸೂಚನೆ. ಆರೋಗ್ಯವಂತವಾದ ಮಗು ತನಗೆ ದೇಹವಿದೆ ಎಂಬುದನ್ನು ಮರೆಯುವುದು. ಸೀತೆ ! ಅವಳನ್ನು ಪರಿಶುದ್ದಳೆಂದು ಹೇಳುವುದಷ್ಟೇ ಅಲ್ಲ, ಅವಳು ರೂಪತಾಳಿದ ಪಾತಿವ್ರತ್ಯವೇ ಆಗಿದ್ದಾಳೆ. ಪ್ರಪಂಚದಲ್ಲೇ ಇದುವರೆಗೆ ಅಂತಹ ಮತ್ತೊಬ್ಬ ವ್ಯಕ್ತಿಯಿರಲಿಲ್ಲ. - ಭಕ್ತನು ಶ್ರೀರಾಮನ ಸಮಿಾಪದಲ್ಲಿರುವ ಸೀತೆಯಂತೆ ಇರಬೇಕು, ಭಕ್ತ ಹಲವು ಕಷ್ಟಗಳಿಗೆ ಬೀಳಬಹುದು. ಸೀತೆ ತನ್ನ ಕಷ್ಟವನ್ನು ಗಣನೆಗೆ ತರಲಿಲ್ಲ. ಯಾವಾಗಲೂ ರಾಮನನ್ನೇ ಚಿಂತಿಸುತ್ತಿದ್ದಳು.</p>
<p>ನಿಜವಾಗಿ ಪ್ರಪಂಚದಲ್ಲಿ ಏನಿದೆ ಎಂಬುದನ್ನು ಬೌದ್ಧ ಧರ್ಮ ಹೇಳುವುದಿಲ್ಲ. ಪ್ರವಾಹದಲ್ಲಿ ನೀರು ಬದಲಾಗುತ್ತಿರುವುದು. ನಾವೇ ಪ್ರವಾಹವೆಂದು ಹೇಳುವುದಕ್ಕೆ</p>

<!-- 349-8/0401-->

<p>ಆಗುವುದೇ ಇಲ್ಲ. ಬೌದ್ಧರು ಒಂದಲ್ಲ, ಹಲವು ಇವೆ ಎನ್ನುವರು. ನಾವು ಒಂದು ನಿಜ; ಹಲವು ಇಲ್ಲ ಎನ್ನುವೆವು, ಬೌದ್ದರ ಪ್ರಕಾರ ಮಾನವ ಒಂದು ತರಂಗಮಾಲೆಯಂತೆ. ಪ್ರತಿಯೊಂದು ಅಲೆಯೂ ನಾಶವಾಗುವುದು. ಆದರೆ ಹೇಗೋ ಅದು ಮತ್ತೊಂದು ಅಲೆಗೆ ಕಾರಣವಾಗುವುದು. ಎರಡನೆಯ ಅಲೆಯೂ ಮೊದಲನೆಯದಂತಿದೆ ಎಂಬುದೊಂದು ಭಾಂತಿ, ಭಾಂತಿಯಿಂದ ಪಾರಾಗುವುದಕ್ಕೆ ಸತ್ಕರ್ಮ ಆವಶ್ಯಕ ಈ ಬೌದ್ಧರು ಪ್ರಪಂಚದ ಹಿಂದೆ ಅದೈತವಿದೆ ಎನ್ನುತ್ತೇವೆ. ಪ್ರಪಂಚದಲ್ಲಿ ದುಃಖವಿದೆ, ನಾವು ಅದರಿಂದ ಪಾರಾದರೆ ಸಾಕು, ನಮಗೆ ಸುಖ ಸಿಕ್ಕುವುದೋ ಇಲ್ಲವೋ ಗೊತ್ತಿಲ್ಲ, ಎಂದು ಬೌದ್ಧರು ಹೇಳುವರು. ಇತರರು ಬೋಧಿಸಿದಂತೆ ಬುದ್ದನು ಈ ಆತ್ಮನನ್ನು ವಿವರಿಸಲಿಲ್ಲ. ಹಿಂದೂಗಳ ದೃಷ್ಟಿಯಲ್ಲಿ ಆತ ನಿಜವಾಗಿದೆ. ದೇವರು ನಿರಪೇಕ್ಷನಾಗಿರುವನು. ಸಾಪೇಕ್ಷತೆಯ ಭಾವನೆಯನ್ನು ನಾಶಪಡಿಸುತ್ತವೆ ಎಂಬ ಅಂಶವನ್ನು ಇಬ್ಬರೂ ಒಪ್ಪುತ್ತಾರೆ. ಬಹುತ್ವ ನಾಶವಾದ ಮೇಲೆ ಏನು ಉಳಿಯುವುದು ಎಂಬುದನ್ನು ಬೌದ್ಧರು ಹೇಳುವುದಿಲ್ಲ.</p>
<p>ಆಧುನಿಕ ಹಿಂದೂಧರ್ಮ ಮತ್ತು ಬೌದ್ಧ ಧರ್ಮಗಳೆರಡೂ ಒಂದೇ ಮೂಲದಿಂದ ಕವಲೊಡೆದ ಶಾಖೆಗಳು, ಬೌದ್ಧಧರ್ಮ ಅವನತಿಗೆ ಇಳಿಯಿತು. ಆಗ ಶಂಕರಾಚಾರ್ಯರು ಅದನ್ನು ಸಂಪೂರ್ಣ ಕಡಿದೇ ಹಾಕಿದರು. - ಬುದ್ಧನು ವೇದವನ್ನು ಒಪ್ಪಿಕೊಳ್ಳಲಿಲ್ಲ ಎನ್ನುತ್ತಾರೆ. ಏಕೆಂದರೆ ಅಲ್ಲಿ ಬೇಕಾದಷ್ಟು ಪ್ರಾಣಿವಧೆ ಹೇಳಿದೆಯಂತೆ. ಬೌದ್ಧರು ಹಿಂದೂಗಳ ಕರ್ಮಕಾಂಡದೊಂದಿಗೆ ಹೆಜ್ಜೆ ಹೆಜ್ಜೆಗೆ ಹೋರಾಡಿದರು. ಆದರೆ ಬುದ್ಧನಿಗೆ ಹಾಗೆ ಮಾಡುವುದಕ್ಕೆ ಅಧಿಕಾರವಿರಲಿಲ್ಲ. - ಬುದ್ಧನು ದೇವರ ವಿಷಯದಲ್ಲಿ ಏನನ್ನೂ ಹೇಳಲಿಲ್ಲ. ಆದರೆ ನಮ್ಮ ಧರ್ಮಗಳೆಲ್ಲ ದೇವರಿದ್ದಾನೆಂದು ಸಾರುವುವು. ವೇದಗಳು ಸಾಕಾರ ಮತ್ತು ನಿರಾಕಾರ ದೇವರನ್ನು ಹೇಳುವುವು. ಗೀತೆಯಲ್ಲೆಲ್ಲ ದೇವರ ವಿಷಯವಿದೆ. ದೇವರಿಲ್ಲದೆ ಹಿಂದೂಧರ್ಮವೇ ಇಲ್ಲ. ದೇವರಿಲ್ಲದೆ ವೇದಗಳೇ ಇಲ್ಲ. ಮುಕ್ತಿಗೆ ಇದೊಂದೇ ಮಾರ್ಗ. ಸಂನ್ಯಾಸಿಗಳು ಕೆಳಗೆ ಬರುವ ಭಾವನೆಗಳನ್ನು ಹಲವು ವೇಳೆ ಉಚ್ಚರಿಸಬೇಕು: “ನಾನು ಮುಕ್ತಿಗಾಗಿ ದೇವರನ್ನು ಆರಾಧಿಸುತ್ತೇನೆ. ಯಾವನು ಈ ಪ್ರಪಂಚವನ್ನು ಸೃಷ್ಟಿಸಿದನೊ ಮತ್ತು ಯಾವನು ವೇದವನ್ನು ಕೊಟ್ಟನೋ ಅವನಲ್ಲಿ ಶರಣಾಗುತ್ತೇನೆ”. - ಬುದ್ಧನು ಬೇರೆ ಬೇರೆ ಧರ್ಮಗಳೊಳಗೆ ಇರುವ ಸೌಹಾರ್ದತೆಯನ್ನು ಅರಿಯಬೇಕಾಗಿತ್ತು ಎಂದು ನಾವು ಈಗ ಭಾವಿಸುತ್ತೇವೆ. ಅವನು ಮತೀಯ ಭಾವನೆಯನ್ನು ತಂದನು.</p>
<p>ಈಗಿರುವ ಹಿಂದೂ, ಬೌದ್ದ ಮತ್ತು ಜೈನ ಧರ್ಮಗಳಲ್ಲಿ ಏಕಕಾಲದಲ್ಲೇ ಬೇರೆಯಾದವು. ಕೆಲವು ಕಾಲದವರೆಗೆ ಕಾಪಟ್ಯ ಮತ್ತು ವಿಲಕ್ಷಣತೆಗಳಲ್ಲಿ ಒಂದೊಂದು ಧರ್ಮವೂ ಉಳಿದೆರಡನ್ನು ಮಿಾರಿಸುವಂತೆ ವರ್ತಿಸುತ್ತಿದ್ದುವು.</p>

<!-- 349-8/0402-->
<p>ದೇವರಿಲ್ಲದೆ ಇರುವುದನ್ನು ನಾವು ಕಲ್ಪಿಸಿಕೊಳ್ಳಲಿಕ್ಕೆಯೇ ಆಗುವುದಿಲ್ಲ. ನಾವು ಪಂಚೇಂದ್ರಿಯಗಳ ಮೂಲಕ ಏನೇನು ಕಲ್ಪಿಸಿಕೊಳ್ಳುವೆವೋ ಅದೆಲ್ಲವೂ ಅವನೇ ಆಗಿ, ಒಂದು ಗೋಸುಂಬೆಯಂತೆ ಅದನ್ನೂ ಮಾರಿರುವನು. ಪ್ರತಿಯೊಬ್ಬನೂ, ಪ್ರತಿಯೊಂದು ಜನಾಂಗವೂ ಒಂದೊಂದು ಕಾಲದಲ್ಲಿ ಅದರ ಒಂದೊಂದು ಬಣ್ಣವನ್ನು ನೋಡುವುದು. ಪ್ರತಿಯೊಬ್ಬನೂ ದೇವರಲ್ಲಿ ತನಗೆ ಯಾವುದು ಯೋಗ್ಯವೋ ಅದನ್ನು ತೆಗೆದುಕೊಳ್ಳಲಿ; ಪ್ರತಿಯೊಂದು ಪ್ರಾಣಿಯೂ ತಾನು ಯಾವ ಆಹಾರವನ್ನು ಜೀರ್ಣಿಸಿ ಕೊಳ್ಳಬಲ್ಲುದೋ ಆ ಆಹಾರವನ್ನು ಸೇವಿಸುವಂತೆ. - ಕೈಸ್ತ ಧರ್ಮದಂತಹ ಧರ್ಮಗಳಲ್ಲಿ ಇರುವ ಒಂದು ದೋಷವೆಂದರೆ ಎಲ್ಲರಿಗೂ ಒಂದೇ ನಿಯಮವನ್ನು ಪ್ರಯೋಗಿಸುವುದು. ಆದರೆ ಹಿಂದೂಗಳಲ್ಲಿ ಬಗೆಬಗೆಯ ಮನೋಧರ್ಮದವರಿಗೆಲ್ಲ ಬೇರೆ ಬೇರೆ ನಿಯಮಗಳಿವೆ. ಎಲ್ಲರಿಗೂ ಮುಂದುವರಿಯುವ ಅವಕಾಶವಿದೆ. ಎಲ್ಲಾ ಭಾವನೆಗಳ ಪರಿಪೂರ್ಣತೆಯನ್ನು ನಾವಿಲ್ಲಿ ನೋಡುತ್ತೇವೆ. ಉದಾಹರಣೆಗೆ ಶಾಂತಭಾವವನ್ನು ವಸಿಷ್ಠನಲ್ಲಿ ನೋಡುವೆವು; ಕೃಷ್ಣನಲ್ಲಿ ಪ್ರೀತಿಯನ್ನು ನೋಡುತ್ತೇವೆ. ರಾಮ-ಸೀತೆಯರಲ್ಲಿ ಕರ್ತವ್ಯ ಪರಾಯಣತೆಯನ್ನು ನೋಡುತ್ತೇವೆ. ಶುಕದೇವನಲ್ಲಿ ಜ್ಞಾನವನ್ನು ನೋಡುತ್ತೇವೆ. ಇದನ್ನು ಮತ್ತು ಇತರ ಆದರ್ಶ ಜೀವನಗಳನ್ನು ನೋಡಿ. ನಿಮಗೆ ಯಾವುದು ಹಿಡಿಸುವುದೋ ಅದನ್ನು ತೆಗೆದುಕೊಳ್ಳಿ.</p>
<p>ಸತ್ಯವು ನಿಮ್ಮನ್ನು ಎಲ್ಲಿಗೆ ಒಯ್ದರೂ ನೀವು ಅಲ್ಲಿಗೆ ಹೋಗಿ, ನಿಮ್ಮ ಭಾವನೆಗಳ ಚರಮ ಸೀಮೆಯನ್ನು ಮುಟ್ಟಿ, ಹೇಡಿಗಳಾಗಬೇಡಿ. ಆಷಾಢಭೂತಿಗಳಾಗಬೇಡಿ.</p>
<p>ನಿಮ್ಮ ಜೀವನದ ಆದರ್ಶದ ಮೇಲೆ ನಿಮಗೆ ಶ್ರದ್ದೆ ಇರಬೇಕು. ಕ್ಷಣಿಕ ಶ್ರದ್ದೆಯಲ್ಲ. ಉದ್ವೇಗವಿಲ್ಲದ, ಎಂದಿಗೂ ಬಿಡದ, ಒಂದೇ ಸಮನಾಗಿರುವ ಶ್ರದ್ದೆ ಇರಬೇಕು. ಚಾತಕಪಕ್ಷಿ ಮಿಂಚುಗುಡುಗುಗಳು ಬರುವಾಗ ಮಳೆನೀರಿಗಾಗಿ ಕಾಯುತ್ತಿರುವುದೇ ಹೊರತು ಬೇರೆ ನೀರನ್ನೇ ಕುಡಿಯುವುದಿಲ್ಲ. ಪವಿತಾತನಾಗಲು ಸಾಧನೆ ಮಾಡುತಾ. ನಾಶವಾದರೂ ಚಿಂತೆಯಿಲ್ಲ; ಸಾವಿರಾರು ವೇಳೆ ಮೃತ್ಯುವನ್ನು ಬೇಕಾದರೆ ಆಲಿಂಗಿಸು. ಎಂದಿಗೂ ನಿರಾಶನಾಗದಿರು. ಅಮೃತ ಸಿಕ್ಕಲಿಲ್ಲವೆಂದು ವಿಷಪಾನ ಮಾಡುವುದಕ್ಕೆ ಆಗುವುದಿಲ್ಲ. ಬೇರೆ ವಿಧಿಯೇ ಇಲ್ಲ. ಈ ಲೋಕ ಆ ಲೋಕದಷ್ಟೇ ಅನಿಶ್ಚಿತ.</p>
<p>ದಾನ ಎಂದಿಗೂ ನಿಮ್ರಯೋಜಕವಾಗುವುದಿಲ್ಲ. ಒಂದು ಆದರ್ಶದಲ್ಲಿ ನಾವಿಟ್ಟಿರುವ ಶ್ರದ್ದೆ ಎಂದಿಗೂ ನಿಮ್ರಯೋಜಕವಾಗುವಿದಿಲ್ಲ. ಇತರರಿಗೆ ಎಂದೆಂದಿಗೂ ಅನುಕಂಪ ತೋರುವುದನ್ನು ಮರೆಯಬೇಡ. ವೈರಿಗಳನ್ನು ಪ್ರೀತಿಸುವುದು ಸಾಧಾರಣ ಮಾನವರಿಗೆ ಸಾಧ್ಯವಿಲ್ಲ. ತಾವು ಬದುಕಬೇಕೆಂದು ಇತರರನ್ನು ಆಚೆಗೆ ಓಡಿಸುವರು. ಪ್ರಪಂಚದಲ್ಲಿ ಎಲ್ಲೋ ಕೆಲವು ಮಂದಿ ಮಾತ್ರ ನಾವೂ ಬದುಕೋಣ, ಇತರರೂ ಬದುಕಲಿ ಎಂದು ಅನುಷ್ಠಾನ ಮಾಡಿದರು. ಜನಕರಾಜ ಅಂತಹವನೊಬ್ಬ. ಅಂತಹವರು ಸಂನ್ಯಾಸಿಗಳಿಗಿಂತಲೂ ಮೇಲು, ತ್ಯಾಗದ ಮತ್ತು ಪವಿತ್ರತೆಯ ಸಾಕಾರಮೂರ್ತಿಯಂತಿದ್ದ</p>

<!-- 349-8/0403-->

<p>ಶುಕದೇವ ಜನಕನನ್ನು ತನ್ನ ಗುರುವಾಗಿ ಆರಿಗಿಕೊಳ್ಳುವನು. ಜನಕನು ಅವನಿಗೆ 'ನೀನು ಆಜನ್ಮಸಿದ್ಧ. ನಿನಗೆ ಏನು ಗೊತ್ತಿದೆಯೋ, ನಿನ್ನ ತಂದೆ ಏನನ್ನು ಹೇಳಿದನೋ, ಅದೆಲ್ಲಾ ಸತ್ಯ ಎಂದು ನಾನು ಹೇಳುತ್ತೇನೆ'' ಎಂದನು.. * ಸಮಷ್ಟಿಯಲ್ಲಿ ವ್ಯಷ್ಟಿಯೇ ಸೃಷ್ಟಿಯ ನಿಯಮ. ದೇಹದ ಪ್ರತಿಯೊಂದು ಜೀವಾಣುವೂ <span class="en">(Cell) </span>ನಮ್ಮ ಪ್ರಜ್ಞೆಗೆ ಕಾರಣ. ಮನುಷ್ಯನು ಏಕಕಾಲದಲ್ಲಿ ವ್ಯಷ್ಟಿಯೂ ಆಗಿರುವನು, ಸಮಷ್ಟಿಯೂ ಆಗಿರುವನು. ನಮ್ಮ ವಿಶೇಷ ಗುಣವನ್ನು ಅರಿಯುವಾಗಲೇ ನಮ್ಮ ಜನಾಂಗದ ಮತ್ತು ವಿಶ್ವದ ಭಾವನಯನ್ನೂ ಅರಿಯುತ್ತೇವೆ. ಪ್ರತಿಯೊಂದೂ ಅನಂತವೃತ್ತದಂತೆ. ಕೇಂದ್ರ ಎಲ್ಲೆಲ್ಲಿಯೂ ಇರುವುದು, ಪರಿಧಿ ಎಲ್ಲಿಯೂ ಇಲ್ಲ. ಒಬ್ಬನು ಮನಸ್ಸು ಮಾಡಿದರೆ ವಿಶ್ವಾತ್ಮನನ್ನು ಅರಿಯಬಹುದು. ಇದೇ ಹಿಂದೂಧರ್ಮದ ಸಾರ. ಪ್ರತಿಯೊಂದರಲ್ಲಿಯೂ ಯಾರು ತಮ್ಮ ಆತ್ಮವನ್ನೇ ನೋಡಬಲ್ಲರೋ ಅವರೇ ಜ್ಞಾನಿಗಳು. - ಆಧ್ಯಾತ್ಮಿಕ ನಿಯಮಗಳನ್ನು ಕಂಡುಹಿಡಿದವರೇ ಋಷಿಗಳು. ಅದೈತ ತತ್ಯದಲ್ಲಿ ಜೀವಾತ್ಮನಿಲ್ಲ. ಅದೊಂದು ಭ್ರಾಂತಿ, ದೈತ ತತ್ವದಲ್ಲಿ ಜೀವಾತ್ಮನಿರುವನು. ಅವನು ಪರಮಾತ್ಮನಿಗಿಂತ ಸಂಪೂರ್ಣ ಬೇರೆ. ಎರಡೂ ಸತ್ಯವೇ. ಒಬ್ಬ ನೀರಿನ ಮೂಲಕ್ಕೆ ಹೋಗುತ್ತಾನೆ; ಮತ್ತೊಬ್ಬ ಆ ನೀರೆಲ್ಲಾ ಸೇರಿರುವ ಕೆರೆಗೆ ಹೋಗುತ್ತಾನೆ. ತೋರಿಕೆಗೆ ನಾವೆಲ್ಲಾ ಅದೈತಿಗಳು; ನಿಜವಾಗಿ ಇದೊಂದೇ ಸತ್ಯ. ಅದೈತದ ಪ್ರಕಾರ ನೀನು ಎಲ್ಲರನ್ನೂ ನಿನ್ನವರಂತೆ ಕಾಣಬೇಕು. ಕೈಸ್ತರು ಹೇಳುವಂತೆ ಇತರರನ್ನು ನಿನ್ನ ಸಹೋದರರಂತೆ ನೋಡುವುದಲ್ಲ. ಸಹೋದರತ್ವದ ಭಾವನೆ ವಿಶ್ವಾತ್ಮ ಭಾವನೆಗೆ ಎಡೆಗೊಡಬೇಕು. ವಿಶ್ವಾತ್ಮ ಭಾವನೆಯೇ ನಮ್ಮ ಗುರಿ. ವಿಶ್ವ ಸಹೋದರತ್ವದ ಭಾವನೆಯಲ್ಲ. ಅದೈತದಲ್ಲಿ ಪರಮಸುಖದ ಸಿದ್ದಾಂತವೂ ಸೇರಿದೆ. - 'ಸೋsಹಂ' - ನಾನು ಅವನೇ. ಇದನ್ನು ಅನವರತವೂ ಮನನ ಮಾಡಿ. ಮೊದಲು ಇದನ್ನು ಮನಸ್ಸಿಟ್ಟು ಮಾಡಿ. ಅನಂತರ ಇದು ನಮಗೆ ಅಭ್ಯಾಸವಾಗಿ ಹೋಗುವುದು, ಯಾಂತ್ರಿಕವಾಗುವುದು, ಈ ಭಾವನೆ ನಮ ನರಗಳಿಗೂ ಇಳಿದು ಹೋಗುವುದು. ಇದನ್ನು ಕಂಠಪಾಠ ಮಾಡಿ ಪದೇ ಪದೇ ಮನನ ಮಾಡುತ್ತಾ ನಮ್ಮ ಅನೈತಿಕ ನರಗಳೂ ಕೂಡ ಇದನ್ನು ಮಾಡುವಂತೆ ಇರಬೇಕು.</p>
<p>ಇದು ಸಾಧ್ಯವಿಲ್ಲದೆ ಇದ್ದರೆ ದೈತದಿಂದ ಪ್ರಾರಂಭ ಮಾಡಿ. ಇದು ನಿಮ್ಮ ಅರಿವಿಗೆ ನಿಲುಕುವುದು. ಎರಡನೆಯದೇ ವಿಶಿಷ್ಟಾದ್ವತತತ್ವ - ನಾನು ನಿನ್ನಲ್ಲಿ, ನೀನು ನನ್ನಲ್ಲಿ, ಎಲ್ಲರೂ ಭಗವಂತನಲ್ಲಿ ಎನ್ನುತ್ತದೆ ಇದು. ಇದೇ ಕ್ರಿಸ್ತನ ಬೋಧನೆ.</p>
<p>ಪರಮಾದೈತವನ್ನು ಅನುಷ್ಠಾನದ ಭೂಮಿಕೆಗೆ ತರುವುದಕ್ಕೆ ಆಗುವುದಿಲ್ಲ. ಅದೈತವನ್ನು ಅನುಷ್ಠಾನಕ್ಕೆ ತಂದಾಗ ಅದು ವಿಶಿಷ್ಟಾದೈತದ ಭೂಮಿಕೆಯಲ್ಲಿ ಕೆಲಸ ಮಾಡುವುದು. ದೈತ ಎಂದರೆ ಸಣ್ಣ ವೃತ್ತ (ಜೀವಾತ್ಮ) ಮತ್ತು ದೊಡ್ಡ</p>

<!-- 349-8/0404-->
<p>ವೃತ್ತ (ಪರಮಾತ್ಮ) ಎರಡೂ ಬೇರೆ ಬೇರೆ ಎಂಬುದು ಭಕ್ತಿ ಇವೆರಡಕ್ಕೂ ಒಂದು ಸಂಬಂಧವನ್ನು ಕಲ್ಪಿಸುವುದು. ವಿಶಿಷ್ಟಾದ್ವತವೆಂದರೆ ದೊಡ್ಡ ವೃತ್ತದೊಳಗೆ ಸಣ್ಣ ವೃತ್ತ ಇದೆ ಎಂಬುದು. ಸಣ್ಣ ವೃತ್ತದ ಚಲನೆಯೆಲ್ಲ ದೊಡ್ಡ ವೃತ್ತದ ಆಳ್ವಿಕೆಗೆ ಒಳಪಟ್ಟಿದೆ. ಅದೈತ ಎಂದರೆ ಸಣ್ಣ ವೃತ್ತ ವಿಕಾಸವಾಗಿ ದೊಡ್ಡ ವೃತ್ತದಲ್ಲಿ ಐಕ್ಯವಾಗುವುದು. ಅದೈತದಲ್ಲಿ 'ನಾನು' ಎಂಬುದು ದೇವರಲ್ಲಿ ಲೀನವಾಗಿ ಹೋಗುವುದು. ದೇವರು ಇಲ್ಲಿಯೂ ಇರುವನು, ಅಲ್ಲಿಯೂ ಇರುವನು; ದೇವರೇ ನಾನು.</p>
<p>ಭಕ್ತಿಯನ್ನು ಪಡೆಯಬೇಕಾದರೆ ಭಗವಂತನ ನಾಮಜಪವನ್ನು ಮಾಡಬೇಕು. ಬರಿ ಮಂತ್ರೋಚ್ಛಾರಣೆಯಿಂದಲೇ ಎಷ್ಟೋ ಪ್ರಯೋಜದನವಿದೆ. ಶಕ್ತಿಗೆಲ್ಲಾ ಕಾರಣ ಮಂತ್ರೋಚ್ಚಾರಣೆ, ಹಿಂದಿನ ಕಾಲದ ಅಸ್ತ್ರಶಕ್ತಿಯ ಹಿಂದೆಲ್ಲ ಮಂತ್ರಶಕ್ತಿಯಿತ್ತು. ನಮ್ಮ ಶಾಸ್ತ್ರದಲ್ಲೆಲ್ಲ ಅದನ್ನು ನಂಬುವರು. ಈ ಶಾಸ್ತ್ರವೆಲ್ಲ ಬರಿಯ ಕಲ್ಪನೆ ಎಂದು ಹೇಳುವುದು ಒಂದು ಮೂಢನಂಬಿಕೆ. - ಭಕ್ತಿಯನ್ನು ಪಡೆಯಬೇಕಾದರೆ ಸಾಧುಗಳ ಸಂಗವನ್ನು ಮಾಡಿ, ಗೀತೆ, ಇಮಿಟೇಷನ್ ಆಫ್ ಸೈನ್ಸ್, <span class="en">(Imitation of Christ) </span>ಮುಂತಾದ ಪುಸ್ತಕಗಳನ್ನೋದಿ. ಯಾವಾಗಲೂ ಭಗವಂತನ ಮಹಿಮೆಯನ್ನು ಮನನ ಮಾಡುತ್ತಿರಿ.</p>
<p>ವೇದಗಳಲ್ಲಿ ಕೇವಲ ಭಕ್ತಿಯನ್ನು ಪಡೆಯುವುದು ಹೇಗೆ ಎಂಬುದನ್ನು ಮಾತ್ರ ಹೇಳಿಲ್ಲ, ಪ್ರಪಂಚದ ಒಳ್ಳೆಯ ಮತ್ತು ಕೆಟ್ಟ ವಸ್ತುಗಳನ್ನು ಹೇಗೆ ಪಡೆಯಬೇಕೆಂಬುದನ್ನು ಹೇಳಿದೆ. ನಿಮಗೆ ಬೇಕಾದುದನ್ನು ಆರಿಸಿಕೊಳ್ಳಿ, - ಬಂಗಾಳವು ಭಕ್ತರ ದೇಶ, ಜಗನ್ನಾಥನ ದರ್ಶನಕ್ಕಾಗಿ ಚೈತನ್ಯ ದೇವನು ನಿಂತುಕೊಳ್ಳುತ್ತಿದ್ದ ಕಲ್ಲು, ಅವನು ಸುರಿಸುತ್ತಿದ್ದ ಭಕ್ತಿ ಮತ್ತು ಪ್ರೇಮಾಶುಗಳಿಂದ ಸವೆದುಹೋಯಿತು. ಅವನು ಸಂನ್ಯಾಸವನ್ನು ಸ್ವೀಕರಿಸಿದಾಗ ತನ್ನ ಗುರುಗಳಿಗೆ ತನ್ನ ಬಾಯಲ್ಲಿ ಸಕ್ಕರೆ ಸ್ವಲ್ಪ ಕಾಲ ಕರಗದೆ ಇದ್ದುದನ್ನು ತೋರಿಸಿ ತಾನು ಹೇಗೆ ಸಂನ್ಯಾಸಕ್ಕೆ ಯೋಗ್ಯ ಎಂಬುದನ್ನು ದೃಢಪಡಿಸಿದನು. ಭಕ್ತಿಯ ಅಂತರ್‌ಜ್ಞಾನದಿಂದ ಅವನು ವೃಂದಾವನವನ್ನು ಕಂಡುಹಿಡಿದನು.</p>
<p>ನಿಮ್ಮ ಶ್ರೇಯಸ್ಸಿಗಾಗಿ ಕೆಲವು ವಿಷಯಗಳನ್ನು ಹೇಳುತ್ತೇನೆ. ಭರತಖಂಡದಿಂದ ಬರುವ ಪ್ರತಿಯೊಂದನ್ನೂ, ಅದನ್ನು ನಂಬದೇ ಇರುವುದಕ್ಕೆ ಆಧಾರ ಸಿಕ್ಕುವ ತನಕ, ಸತ್ಯ ಎಂದು ನಂಬಿ. ಯೂರೋಪಿನಿಂದ ಬರುವ ಪ್ರತಿಯೊಂದನ್ನೂ ಅದನ್ನು ನಂಬುವುದಕ್ಕೆ ಸಾಕಷ್ಟು ಪ್ರಮಾಣ ದೊರಕುವವರೆಗೆ ಸುಳ್ಳು ಎಂದು ತಿಳಿಯಿರಿ.</p>
<p>ಐರೋಪ್ಯರ ಮೌಡ್ಯತೆಗೆ ಪರವಶರಾಗಬೇಡಿ. ನೀವೇ ಆಲೋಚನೆ ಮಾಡಿ. ನಿಮಗೆ ಬೇಕಾಗಿರುವುದು ಒಂದೇ. ನೀವು ದಾಸ್ಯದಲ್ಲಿರುವಿರಿ. ಐರೋಪ್ಯರು ಮಾಡುವುದನ್ನು ಅನುಕರಿಸುವಿರಿ. ಇದು ಮನಸ್ಸಿನ ತಾಮಸಿಕ ಸ್ಥಿತಿ.</p>

<!-- 349-8/0405-->

<p>ಸಮಾಜವು ಎಲ್ಲಿಂದ ಬೇಕಾದರೂ ತನ್ನ ಬೆಳವಣಿಗೆಗೆ ವಸ್ತುಗಳನ್ನು ಸಂಗ್ರಹಿಸಬಹುದು. ಆದರೆ ಅದು ತನ್ನ ರೀತಿಯಲ್ಲೇ ಬೆಳೆಯಬೇಕು.</p>
<p>ಹೊಸ ಆಚಾರಕ್ಕೆ ಅಂಜುವುದೇ ಮೌಡ್ಯಕ್ಕೆ ಮೂಲ. ಇದೇ ನರಕಕ್ಕೆ ಹಾದಿ. ಇದರಿಂದಲೇ ಮತಭ್ರಾಂತಿ ಹುಟ್ಟುವುದು ಸತ್ಯವೇ ಸ್ವರ್ಗ, ಮತಭ್ರಾಂತಿಯೇ ನರಕ.</p>

<!-- 349-8/0406-->

<!-- 349-8/0407-->
<p>ಕವನಗಳು</p>

<!-- 349-8/0408-->
<p>ಸ್ವಾಮಿ ವಿವೇಕಾನಂದರ ಕವನಗಳ ಕವನರೂಪದ ಕನ್ನಡ ಅನುವಾದ: ಶ್ರೀ ಕುವೆಂಪು (ಸಂನ್ಯಾಸಿಗೀತೆ, ನಿರ್ವಾಣಷಟ್ಕಂ, ಶ್ರೀರಾಮಕೃಷ್ಣ ಆರಾತ್ರಿಕ) ಡಾ.ಜಿ.ಎಸ್.ಶಿವರುದ್ರಪ್ಪ (ಶಿವನರ್ತನ) ಡಾ. ಎಚ್.ಎನ್.ಮುರಳೀಧರ (ಇನ್ನುಳಿದ ಕವನಗಳು)</p>

<!-- 349-8/0409-->
<p>409</p>
<p>ಆಂಗ್ಲ ಕವನಗಳು</p>
<p><span class="en">IN SEARCH OF GOD* O'er hill and dale and mountain range, In temple, church, and mosque, In Vedas, Bible, Al Koran I had searched for Thee in vain. Like a child in the wildest forest lost I have cried and cried alone, 'Where art Thou gone, my God, my love?' The echo answered, ‘gone'. And days and nights and years then passedA fire was in the brain; I knew not when day changed in night, The heart seemed rent in twain. I laid me down on Ganga's shore, Exposed to sun and rain; With burning tears I laid the dust And wailed with waters' roar. I called on all the holy names Of every clime and creed, "Show me the way, in mercy, ye Great ones who have reached the goal.' Years then passed in bitter cry, Each moment seemed an age, Till one day 'midst my cries and groans Some one seemed calling me. A gentle soft and soothing voice That said 'my son', 'my son', That seemed to thrill in unison With all the chords of my soul. I stood on my feet and tried to find The place the voice came from; I searched and searched and turned to see Round me, before, behind.</span></p>
<p><span class="en">Again, again it seemed to speak* C.W. (Eng) Vol. VII, P. 450</span></p>

<!-- 349-8/0410-->
<p><span class="en">The voice divine to me. In rapture all my soul was hushed, Entrance, enthralled in bliss. A flash illumined all my soul; The heart of my heart opened wide O joy, O bliss, what do I find! My love, my love, you are here, And you are here, my love, my all! And I was searching Thee! From all eternity you were there Enthroned in majesty! From that day forth, where ere I roam, I feel Him standing by O'er hill and dale, high mount and vale, Far far away and high. The moon's soft light, the stars so bright, The glorious orb of day, He shines in them; His beauty-mightReflected lights are they. The majestic morn, the melting eve,</span></p>
<p>b<span class="en"> et The boundless billowy sea, In nature's beauty, songs of birds, I see through them-it is He. When dire calamity seizes me, da</span></p>
<p>b<span class="en"> o m The heart seems weak and faint, in bazinamond All nature seems to crush me down, Durban With laws that never bend. Me seems I hear Thee whispering sweet, logs ‘My love, I am near“, 'I am near'. My heart gets strong. With thee, my love, bomoz A thousand deaths no fear. bomto root dow Thou speakest in the mother's</span></p>
<p><span class="en">lay</span></p>
<p>o<span class="en"> That shuts the babies' eye; When innocent children laugh and play the bra.ba I see Thee standing by.</span></p>
<p><span class="en">bined stoled ombros asse </span><span class="en">оr homo i nisual</span></p>

<!-- 349-8/0411-->

<p><span class="en">When holy friendship shakes the hand, He stands between them too; He pours the nectar in mother's kiss And the babies' sweet mama'. Thou wert my God with prophets old; All creeds do come from Thee; The Vedas, Bible, and Koran bold Sing Thee in harmony. "Thou art', 'Thou art' the Soul of souls In the rushing stream of life. "Om Tat Sat Om.'! Thou art my God, My love, I am Thine, I am Thine.</span></p>
<p>ಈಶಾನ್ವೇಷಣೆ <span class="en">“In Search of God' </span>ಎಂಬ ಈ ಕವನ ಸ್ವಾಮಿಜಿಯವರು ಪ್ರೊ. ಜಾನ್ ಹೆನ್ರಿ ರೈಟ್ ಅವರಿಗೆ ೧೮೯೩ರ ಸೆಪ್ಟೆಂಬರ್ ೪ ರಂದು ಬರೆದ ಪತ್ರದ ಭಾಗವಾಗಿದೆ. ಸ್ವಾಮಿಜಿ ಶಿಕಾಗೋದ ವಿಶ್ವಧರ್ಮ ಸಮ್ಮೇಳನದಲ್ಲಿ ಪಾಲ್ಗೊಳ್ಳಲು ಅನುವಾಗುವಂತೆ ಅದರ ಅಧ್ಯಕ್ಷರಿಗೊಂದು ಪರಿಚಯ ಪತ್ರವನ್ನು ನೀಡಿದವರು ಪ್ರೊ. ರೈಟ್. ಈ ಕವನದ ಬಗ್ಗೆ ಸ್ವಾಮಿಜಿಯವರು ರೈಟ್ ಅವರಿಗೆ ಹೀಗೆ ಬರೆಯುತ್ತಾರೆ: “ಕವನವನ್ನು ರಚಿಸಬೇಕೆಂದು ಪ್ರಯತ್ನಿಸಿ ಬರೆದ ಕೆಲವು ಸಾಲುಗಳು ಇಲ್ಲಿವೆ. ನಿಮ್ಮ ಪ್ರೀತಿ ಈ 'ತೊಂದರೆಯನ್ನು ಮನ್ನಿಸುವುದಾಗಿ ಆಶಿಸುತ್ತೇನೆ.' ಸುದೀರ್ಘವಾದ ಈ ಕವನವನ್ನು ಇಲ್ಲಿ ಎರಡು ಭಾಗಗಳಾಗಿ ವಿಂಗಡಿಸಿಕೊಳ್ಳಲಾಗಿದೆ. ಸತ್ಯಾನ್ವೇಷಣೆಯಲ್ಲಿನ ತಮ್ಮ ತೀವ್ರ ತೊಳಲಾಟವನ್ನೂ ಶ್ರೀರಾಮಕೃಷ್ಣರನ್ನು ಕಾಣುವುದರೊಂದಿಗೆ ಆ ಅನ್ವೇಷಣೆ ಸಾರ್ಥಕವಾದದ್ದನ್ನೂ ಸ್ವಾಮಿಜಿ ಮೊದಲ ಭಾಗದಲ್ಲಿ ನಿರೂಪಿಸಿದ್ದಾರೆ. ಶ್ರೀರಾಮಕೃಷ್ಣರ ಸಂಪರ್ಕದಿಂದಾಗಿ ಸ್ವಾಮಿಜಿಯವರ ಜೀವನಕ್ಕೆ ಒದಗಿದ ದರ್ಶನ ಹಾಗೂ ಅದರ ವಿಸ್ಕಾರಗಳ ವರ್ಣನೆ ಎರಡನೆಯ ಭಾಗದಲ್ಲಿದೆ. ಹೀಗಾಗಿ ಈ ಕವನ ಒಂದು ಬಗೆಯ ಆತ್ಮಚರಿತ್ರಾತ್ಮಕ ಮಹತ್ವವನ್ನು ಹೊಂದಿದೆ.</p>
<p>-೧ಬೆಟ್ಟಗುಡ್ಡಗಳಲ್ಲಿ, ಪರ್ವತದ ತಪ್ಪಲಲಿ,</p>
<p>ಗುಡಿ ಮಸೀದಿಗಳಲ್ಲಿ, ಚರ್ಚುಗಳಲಿ, ವೇದ ಶಾಸ್ತ್ರಗಳಲ್ಲಿ, ಬೈಬಲು ಕುರಾನಿನಲಿ</p>
<p>ನಿನ್ನನರಸುತ ನೊಂದೆ ವಿಫಲತೆಯಲಿ.</p>
<p>1<span class="en"> Tat Sat means that only real existence. </span><span class="en">[Swamiji's Note</span>].</p>

<!-- 349-8/0412-->
<p>ಘೋರತಮ ವಿಪಿನದಲಿ ದಾರಿತಪ್ಪಿದ ಶಿಶುವಿನಂತೆ</p>
<p>ನಾನೇಕಾಂಗಿ ಮೊರೆಯುತಿರಲು; “ನೀನೆತ್ತ ಹೋಗಿರುವೆ ಎನ್ನ ಪ್ರಭುವೇ ?” ಎನಲು</p>
<p>ಮರುದನಿಯ ಉತ್ತರವು ಬರಿಯ ಬಯಲು.</p>
<p>:</p>
<p>೧೦ ೧೦</p>
<p>ಹಗಲು ಇರುಳೂ ಮತ್ತೆ ವರುಷಗಳೆ ಉರುಳಿದುವು</p>
<p>ತಲೆಯು ಸಿಡಿವಂತಿತ್ತು ತಾಪದಲ್ಲಿ; ಹಗಲು ಇರುಳಿನ ಮನೆಯ ಹೊಕ್ಕುದರ ಪರಿವಿಲ್ಲ, ಎದೆಯು ಚೂರಾಗಿತ್ತು ನೋವಿನಲ್ಲಿ.</p>
<p>ಬಿಸಿಲು ಮಳೆಗಳಿಗೆಲ್ಲ ಮೈಯನೊಡ್ಡುತ ನಾನು</p>
<p>ಗಂಗೆಯ ದಡದಲ್ಲಿ ಹೊರಳುತಿದ್ದೆ ; ಸುಡುವ ಕಂಬನಿಯೊಡನೆ ಧೂಳು ಮುಸುಕಿತ್ತೆನಗೆ,</p>
<p>ನದಿಯ ಮೊರೆತದ ಕೂಡೆ ಅಳುತಲಿದ್ದೆ.</p>
<p>ಮತಪಥಗಳೆಲ್ಲದರ ಪುಣ್ಯನಾಮವ ನಾನು</p>
<p>ಕರೆಕರೆದು ಕೂಗುತಲಿ ತೊಳಲುತಿದ್ದೆ: “ನಿಮ್ಮ ಕೃಪೆಯನು ಬೀರಿ ದಿಟಕೆ ದಾರಿಯ ತೋರಿ,</p>
<p>ಪರಮ ಸಿದ್ಧರೆ' ಎಂದು ಬೇಡುತಿದ್ದೆ.</p>
<p>ಕ್ಷಣವೊಂದು ಯುಗವಾಗಿ ಬರಿಯ ಕಹಿಗೋಳಿನಲಿ</p>
<p>ವರುಷವೆನಿತೋ ಉರುಳಿ ಸಾಗುತಿತ್ತು; ಕಡೆಗೊಂದು ದಿನದಲ್ಲಿ ಅಳಲುಗಳ ಮಧ್ಯದಲಿ</p>
<p>ಯಾರೊ ಕರೆವಂತೆನ್ನ ಕೇಳಿಸಿತ್ತು:</p>

<!-- 349-8/0413-->

<p>“ನನ್ನ ಮಗು, ಓ ಕಂದ' ಎಂಬ ಮೃದುನುಡಿಯೊಂದು</p>
<p>ಬೆಂದ ಹೃದಯಕೆ ತಂಪನೆರೆಯುತಿರಲು; ಎನ್ನ ಜೀವದ ಶ್ರುತಿಗೆ ಸಮಶ್ರುತಿಯ ನೀಡುವೊಲು ಸ್ವರಕೆ ಸ್ವರವೀಯುತದು ಸ್ಪಂದಿಸಿರಲು,</p>
<p>ಮೇಲೆದ್ದು ನಿಂತು ನಾ ಕಣ್ಣೆರೆದು ನೋಡಿದೆನು</p>
<p>ದನಿಯು ನನ್ನೆಡೆ ಬಂದ ತಾಣದೆಡೆಗೆ; ಮೊಗವ ತಿರುಗಿಸಿ ನಿಂತು ಹತ್ತುಕಡೆ ಹುಡುಕಿದೆನು</p>
<p>ಸುತ್ತಮುತ್ತಲು, ಹಿಂದೆ, ಮೇಲೆ, ಕೆಳಗೆ.</p>
<p>ಬಾರಿಬಾರಿಗು ತಾನು ಮಾತಾಡುವಂತಿತ್ತು - ಪರಮಧ್ವನಿಯದು ಎನಗೆ ದಿವ್ಯವಾಗಿ; ಭಾವದುನ್ಮಾದದಲಿ ಮೂಕವಾದುದು ಜೀವ ಮೈಯ ಮರೆತಾನಂದಜಲದಿ ಮುಳುಗಿ..</p>
<p>ಜೀವವೆಲ್ಲವ ಬೆಳಗಿ ಹೊಳೆವ ಕೋಲ್ಕಿಂಚಿನೋಲು</p>
<p>ಅನುಭಾವದನುಭವವು ಆತ್ಮದಲ್ಲಿ ಪ್ರವಹಿಸುತ ಹೃದಯಾಂತರಾಳವನೆ ಹೊಕ್ಕಿತ್ತು ಎದೆಯ ಬಾಗಿಲ ತೆರೆದು ಬೆಳಕ ಚೆಲ್ಲಿ!</p>
<p>ဝ</p>
<p>ಏನು ನಿರುಪಮ ನಲಿವು, ಎಂಥ ಆನಂದ, ಓ,</p>
<p>ಇಂದಿಲ್ಲಿ ನಾನೇನ ನೋಡುತಿರುವೆ! ಓ ನನ್ನ ಪ್ರಿಯಸಖನೆ, ನನ್ನ ಜೀವದ ಜೀವ,</p>
<p>ನನ್ನೊಲವೆ ನೀನಿನಲ್ಲಿ ವಾಸಿಸಿರುವೆ!..</p>

<!-- 349-8/0414-->
<p>ನನ್ನ ಸರ್ವಸ್ವ ನೀನಿನಲ್ಲಿಯೇ ಇರುತಿರಲು</p>
<p>ಬರಿದೆ ಬಳಲುತಲಿದ್ದೆ ನಿನ್ನನರಸಿ; ಯುಗಯುಗಗಳಿಂದಲೂ ಇಲ್ಲೆ ನೀ ನೆಲಸಿರುವ - ರಾಜಪೀಠದಿ ಹಿರಿಮೆ ಮುಕುಟ ಧರಿಸಿ! |</p>
<p>೫೦</p>
<p>ಅಂದಿನಿಂದಲು ನಾನು ಎಲ್ಲಿಯುತಿದ್ದರೂ</p>
<p>ನನ್ನ ಬಳಿಯೆಂದಿಗೂ ಅವನ ನಿಲುವು; ಬೆಟ್ಟಗುಡ್ಡಗಳಲ್ಲಿ, ಪರ್ವತದ ತಪ್ಪಲಲಿ, ದೂರ ಸನಿಹಗಳಲ್ಲು ಅವನ ಇರವು ! |</p>
<p>ಚಂದಿರನ ತಂಬೆಳಕು, ನಕ್ಷತ್ರಗಳ ಹೊಳಪು,</p>
<p>ವೈಭವದ ಹಗಲ ಕಣ್ಣೆಂಬೆಯಲ್ಲಿ ಅವನ ತಾ ಹೊಳೆಯುವನು; ಹೊಳವುದರ ಬೆಳಕೆಲ್ಲ - ಅವನ ಸೌಂದ-ಪ್ರತಿಬಿಂಬದಲ್ಲಿ.</p>
<p>ಶೋಭಿಸುವ ಬೆಳಗಿನಲಿ, ಕರಗುತಿಹ ಸಂಜೆಯಲಿ,</p>
<p>ಪಾರವಿಲ್ಲದ ಕಡಲಿನಲೆಗಳಲ್ಲಿ, ಪ್ರಕೃತಿಸೌಂದರದಲಿ, ಹಕ್ಕಿಗಳ ಹಾಡಿನಲಿ,</p>
<p>ಅವನ ನಾ ಕಾಣುತಿಹೆ - ಎಲ್ಲದರಲಿ.</p>
<p>ಭೀಕರದ ದುರ್ಭಾಗ್ಯವನ್ನ ಮುಸುಕಿರುವಾಗ,</p>
<p>ದೌರ್ಬಲ್ಯದಿಂದೆದೆಯು ಕುಸಿಯುವಾಗ, | ಪ್ರಕೃತಿಯೆಲ್ಲವು ತನ್ನ ಕಠಿಣ ನಿಯಮಗಳಿಂದ</p>
<p>ಎನ್ನ ತಳಕೊತ್ತುತ್ತ ತುಳಿಯುವಾಗ;</p>

<!-- 349-8/0415-->

<p>'ನಾ ನಿನ್ನ ಬಳಿಯಲ್ಲಿ, ನಿತ್ಯವೂ ಇರುತಿರುವೆ'</p>
<p>ಎಂಬ ಸವಿನುಡಿಯ ನೀನುಸಿರುತಿರುವೆ; ನೀನೆನ್ನ ಜೊತೆಯಿರಲು ಎದೆಗೆ ಬಲ ತುಂಬುವುದು,</p>
<p>ನೂರು ಸಾವಿಗು ನಾನು ಅಂಜದಿರುವೆ.</p>
<p>೭೦</p>
<p>ಕಂದನನು ಕಣ್ಮುಚ್ಚಿ ತೊಟ್ಟಿಲಲಿ ಮಲಗಿಸುವ</p>
<p>ತಾಯ ಜೋಗುಳದಲ್ಲು ನೀನೆ ನುಡಿವೆ; ಮುಗ್ಧ ಮಕ್ಕಳು ಆಟವನ್ನಾಡಿ ನಲಿವಾಗ ನೀನು ಬಳಿ ನಿಂದಿಹುದ ನಾ ನೋಡುವೆ.</p>
<p>ಸುಪವಿತ್ರ ಗೆಳೆತನವು ಕೈಕುಲುಕುತಿರುವಾಗ</p>
<p>ನೀ ನಿಲುವೆ ಆ ಮೈತ್ರಿ ಮಧ್ಯದಲ್ಲಿ ; ನೀನೆ ಮಧುವನು ಸುರಿವ ತಾಯ ಸಿಹಿಮುತ್ತಿನಲಿ,</p>
<p>ಮುದ್ದು ಮಗುವಿನ ಸವಿಯ ಮಾತಿನಲ್ಲಿ.</p>
<p>ಅವತರಗಳೊಡನಿರುವ ನೀನೆ ನನ್ನಯ ಪ್ರಭುವು,</p>
<p>ಜಗದ ಮತಗಳಿಗೆಲ್ಲ ಮೂಲ ನೀನು; ಸಾಮಾದಿ ವೇದಗಳು ಬೈಬಲು ಕುರಾನುಗಳು ನುತಿಸುತಿರುವುವು ನಿನ್ನ ಮಹಿಮೆಗಳನು!</p>
<p>೮೦</p>
<p>ರಭಸದಲಿ ಹರಿಯುತಿಹ ಈ ಬಾಳ ಹೊಳೆಯಲ್ಲಿ</p>
<p>ಸಕಲ ಜೀವದ ಜೀವ ನೀನೆ ವಿಭುವೆ; ಏಕೈಕ ದಿಟದಿರವು ನೀನೆ, ನನ್ನಯ ಗುರುವೆ, ನಾನೆಂದು ನಿನ್ನವನು, ನನ್ನ ಒಲವೇ !</p>
<p>ಓಂ! ತತ್ ಸತ್, ಓಂ!</p>

<!-- 349-8/0416-->
<p><span class="en">THE SONG OF THE SANNYASIN* Wake up the note! the song that had its birth Far off, where worldly taint could never reach, In mountain caves and glades of forest deep, Whose calm no sigh for lust or wealth or fame Could ever dare to break; where rolled the stream Of knowledge, truth, and bliss that follows both. Sing high that note, Sannyasin bold! Say - "Om Tat Sat, Om!" Strike off thy fetters! Bonds that bind thee down, Of shining gold, or darker, baser ore; Love-hate, good-bad, and all the dual throng, Know, siave is slave caressed or whipped, not free; For fetters, though of gold, are not less strong to bind; Then off with them, Sannyasin bold! Say - "Om Tat Sat, Om!"</span></p>
<p><span class="en">Let darkness go; the will-o'-the-wisp that leads With blinking light to pile more gloom on gloom. This thirst for life, for ever quench; it drags From birth to death, and death to birth, the soul. He conquers all who conquers self. Know this And never yield, Sannyasin bold! Say - "Om Tat Sat, Om!" “Who sows must reap”, they say, “and cause must bring The sure effect; good, good; bad, bad; and none Escape the law. But who so wears a form Must wear the chain". Too true; but far beyond Both name and form is Atman, ever free, Know thou art That, Sannyasin bold' Say - "Om Tat Sat, Om!” They know not truth, who dream such vacant dreams As father, mother, children, wife, and friend. The sexless Self! whose father He? whose child? Whose friend, whose foe is He who is but One? The Self is all in all, none else exists; And thou art That, Sannyasin bold! Say - "Om Tat Sat, Om!"</span></p>
<p><span class="en">There is but One-The Free-The Knower-Self! Without a name, without a form or stain. In Him is Maya, dreaming all this dream.</span></p>
<p>*<span class="en"> C.W. Vol. IV, P. 392</span></p>

<!-- 349-8/0417-->

<p><span class="en">The Witness, He appears as nature, soul. Know thou art That, Sannyasin bold! Say -</span></p>
<p><span class="en">“Om Tat Sat, Om!”</span></p>
<p><span class="en">Where seekest thou? That freedom, friend, this world Nor that can give. In books and temples vain Thy search. Thine only is the hand that holds The rope that drags thee on. Then cease lament, Let go thy hold, Sannyasin bold! Say - “Om Tat Sat, Om!” Say, “Peace to all: From me no danger be To aught that lives. In those that dwell on high In those that lowly creep, I am the Self in all! All life both here and there, do I renounce, All heavens and earths and hells, all hopes and fears.” Thus cut thy bonds, Sannyasin bold! Say - "Om Tat Sat, Om!" Heed then no more how body lives or goes, Its task is done. Let Karma float it down; Let one put garlands on, another kick This fame; say naught. No praise or blame can be Where praiser praised, and blamer blamed are one. Thus be thou calm, Sannyasin bold! Say - “Om Tat Sat, Om!” Truth never comes where lust and fame and greed Of gain reside. No man who thinks of woman As his wife can ever perfect be; Nor he who owns the least of things, nor he Whom anger chains, can ever pass thro' Maya's gates, So, give these up, Sannyasin bold! Say - "Om Tat Sat, Om!” Have thou no home. What home can hold thee, friend? The sky thy roof, the grass thy bed, and food What chance may bring, well cooked or ill, judge not. No food or drink can taint that noble Self Which knows Itself. Like rolling river free Thou ever be, Sannyasin bold! Say - “Om Tat Sat, Om!" Few only know the truth. The rest will hate And laugh at thee, great one; but pay no heed. Go thou, the free, from place to place, and help Them out of darkness, Maya's veil. Without The fear of pain or search for pleasure, go Beyond them both, Sannyasin bold! Say - "Om Tat Sat, Om!” Thus, day by day, till Karma's powers spent</span></p>

<!-- 349-8/0418-->
<p><span class="en">Release the soul for ever. No more is birth, Nor I, nor thou, nor God, nor man. The “T” Has All become, the Allis “T” and Bliss. Know thou art That, Sannyasin bold! Say -</span></p>
<p><span class="en">"Om Tat Sat, Om!”</span></p>
<p>ಸಂನ್ಯಾಸಿಗೀತೆ |</p>
<p>(ಅನುವಾದ : ಕುವೆಂಪು) ಇಂಗ್ಲಿಷ್ ಮೂಲದಲ್ಲಿ <span class="en">'The Song of the Sannyasin' </span>ಎಂದು ಪ್ರಸಿದ್ಧವಾಗಿರುವ ಈ ಕವನವನ್ನು ಸ್ವಾಮಿಜಿಯವರು ರಚಿಸಿದ್ದು ೧೮೯೫ರ ಜುಲೈ ತಿಂಗಳಿನಲ್ಲಿ ; ನ್ಯೂಯಾರ್ಕಿನ 'ರೌಸೆಂಡ್ ಐಲೆಂಡ್ ಪಾರ್ಕ್' ಎಂಬಲ್ಲಿ. ಇಲ್ಲಿ ಸ್ವಾಮಿಜಿಯವರು ಏಳು ವಾರಗಳ ಕಾಲ ವಾಸವಾಗಿದ್ದು, ತಮ್ಮ ಕೆಲವು ಪಾಶ್ಚಾತ್ಯ ಶಿಷ್ಯರಿಗೆ ವಿಶೇಷ ಆಧ್ಯಾತ್ಮಿಕ ತರಬೇತಿಯನ್ನು ನೀಡುತ್ತಿದ್ದರು. ಒಂದು ದಿನ ಅವರು ತಮ್ಮ ಶಿಷ್ಯರ ಮುಂದೆ ತ್ಯಾಗಜೀವನದ ವೈಭವವನ್ನು ಬಣ್ಣಿಸುತ್ತಿದ್ದವರು ಇದ್ದಕ್ಕಿದ್ದಂತೆ ಎದ್ದು ಹೊರಟುಹೋದರು; ಸ್ವಲ್ಪ ಸಮಯದಲ್ಲೇ ಅವರು ಈ ಕವನವನ್ನು ರಚಿಸಿದ್ದರು.</p>
<p>-೧</p>
<p>ಏಳು, ಮೇಲೇಳೇಳು ಸಾಧುವೆ, ಹಾಡು ಚಾಗಿಯ ಹಾಡನು; ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ತಾಡನು! ದೂರದಡವಿಯೊಳಲ್ಲಿ ಲೌಕಿಕವಿಷಯವಾಸನೆ ಮುಟ್ಟದೂ, ಎಲ್ಲಿ ಗಿರಿಗುಹೆಕಂದರದ ಬಳಿ ಜಗದ ಗಲಿಬಿಲಿ ತಟ್ಟದೊ,</p>
<p>ಎಲ್ಲಿ ಕಾಮವು ಸುಳಿಯದೊ, - ಮೇಣ್</p>
<p>ಎಲ್ಲಿ ಜೀವವು ತಿಳಿಯದೆ ಕೀರಿ ಕಾಂಚನವೆಂಬುವಾಸೆಗಳಿಂದ ಜನಿಸುವ ಭ್ರಾಂತಿಯ, ಎಲ್ಲಿ ಆತ್ಮವು ಪಡೆದು ನಲಿವುದೊ ನಿಚ್ಚವಾಗಿಹ ಶಾಂತಿಯ, ನನ್ನಿಯರಿವಾನಂದವಾಹಿನಿಯಲ್ಲಿ ಸಂತತ ಹರಿವುದೊ, ಎಲ್ಲಿ ಎಡೆಬಿಡದಿರದ ತೃಪ್ತಿಯ ಝರಿ ನಿರಂತರ ಸುರಿವುದೊ, ಅಲ್ಲಿ ಮೂಡಿದ ಹಾಡನುಲಿಯ್ಯ, ಮೀರಿ ಸಂನ್ಯಾಸಿ</p>

<!-- 349-8/0419-->

<p>-೨ಕುಟ್ಟಿ ಪುಡಿಪುಡಿಮಾಡು ಮಾಯೆಯು ಕಟ್ಟಿಬಿಗಿದಿಹ ಹಗ್ಗವ; ಕಿತ್ತು ಬಿಸುಡೈ ಹೊಳೆವ ಹೊನ್ನಿನ ಹೆಣ್ಣು ಮಣ್ಣಿನ ಕಗ್ಗವ! ಮುದ್ದಿಸಲಿ ಪೀಡಿಸಲಿ ದಾಸನು ದಾಸನೆಂಬುದೆ ಸತ್ಯವು; ಕಬ್ಬಿಣವೊ? ಕಾಂಚನವೊ? ಕಟ್ಟಿದ ಕಣ್ಣಿ ಕಣ್ಣಿಯೆ ನಿತ್ಯವು.</p>
<p>ಪಾಪ ಪುಣ್ಯಗಳೆಂಬವು, - ಮಾ</p>
<p>ತೃತ್ಯ ಪ್ರೇಮಗಳೆಂಬವು ದ್ವಂದ್ವರಾಜ್ಯದ ಧೂಚೋರರು; ಬಿಟ್ಟು ಕಳೆ, ಕಳೆಯವರನು! ಮೋಹಗೊಳಿಪರು, ಬಿಗಿವರಿರಿವರು; ಎಚ್ಚರಿಕೆಯಿಂದವರನು ತಳ್ಳು ದೂರಕೆ, ಓ ವಿರಕ್ತನೆ ! ಹಾಡು ಚಾಗಿಯ ಹಾಡನು! ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ತಾಡನು! ಹಾಡು ಮುಕ್ತಿಯ ಗಾನವನು, ಓ ವೀರ ಸಂನ್ಯಾಸಿ</p>
<p>ಓಂ !ತತ್ ಸತ್ ಓಂ!</p>
<p>- -೩ಕತ್ತಲಳಿಯಲಿ; ಮಬ್ಬುಕವಿಸುವ ಭವದ ತೃಷ್ಠೆಯು ಬತ್ತಲಿ; ಬಾಳಮೋಹವು ಮರುಮರೀಚಿಕೆ; ಮಾಯೆ ಕೆತ್ತಿದ ಪುತ್ತಳಿ! ಜನನದೆಡೆಯಿಂ ಮರಣದೆಡೆಗಾಗೆಳೆವುದೆಮ್ಮನು ದೇಹವು ! ಜನ್ಮ ಜನ್ಮದಿ ಮರಳಿ ಮರಳುವುದೆಮ್ಮ ಬಿಗಿಯಲು ಮೋಹವು !</p>
<p>ತನ್ನ ಜಯಿಸಿದ ಶಕ್ತನು - ಅವ</p>
<p>ನೆಲ್ಲ ಜಯಿಸಿದ ಮುಕ್ತನು ! | ಎಂಬುದನ್ನು ತಿಳಿ; ಹಿಂಜರಿಯದಿರು, ಸಂನ್ಯಾಸಿಯೇ, ನಡೆ ಮುಂದಕೆ. ಗುರಿಯು ದೊರಕುವವರೆಗೆ ನಡೆ ನಡೆ; ನೋಡದಿರು ನೀ ಹಿಂದಕೆ. ಏಳು ಮೇಲೇಳೇಳು ಸಾಧುವೆ, ಹಾಡು ಚಾಗಿಯ ಹಾಡನು;</p>

<!-- 349-8/0420-->
<p>ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ತಾಡನು! ಹಾಡು ಸಿದ್ದನೆ, ಓ ಪ್ರಬುದ್ಧನೆ, ಹಾಡು ಸಂನ್ಯಾಸಿ</p>
<p>- ಓಂ ತತ್ ಸತ್ !ಓಂ!</p>
<p>-೪</p>
<p>“ಬೆಳಯ ಕೊಯ್ಯನು ಬಿತ್ತಿದಾತನು; ಪಾಪ ಪಾಪಕೆ ಕಾರಣ; ವೃಕ್ಷಕಾರಕೆ ಬೀಜ ಕಾರಣ; ಪುಣ್ಯ ಪುಣ್ಯಕೆ ಕಾರಣ; ಹುಟ್ಟಿ ಮೈವಡೆದಾತ್ಮ ಬಾಳಿನ ಬಲೆಯ ತಪ್ಪದೆ ಹೊರುವುದು; ಕಟ್ಟು ಮೀರಿಹನಾವನಿರುವನು? ಕಟ್ಟು ಕಟ್ಟನೆ ಹರುವುದು !''</p>
<p>ಎಂದು ಪಂಡಿತರೆಂಬರು - ಮೇಣ್</p>
<p>ತತ್ಯದರ್ಶಿಗಳೆಂಬರು! ಆದೊಡೇನಂತಾತ್ಮವೆಂಬುದು ನಾಮರೂಪಾತೀತವು;. .. ಮುಕ್ತಿಬಂಧಗಳಿಲ್ಲದಾತ್ಮವು ಸರ್ವನಿಯಮಾತೀತವು ! ತತ್ವಮಸಿ ಎಂದರಿತು, ಸಾಧುವೆ, ಹಾಡು ಚಾಗಿಯ ಹಾಡನು! ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ತಾಡನು! ಸಾರು ಸಿದ್ಧನೆ, ವಿಶ್ವವರಿಯಲಿ !ಹಾಡು ಸಂನ್ಯಾಸಿ</p>
<p>ಓಂ ತತ್ ಸತ್ !ಓಂ!</p>
<p>-೫ತಂದೆ ತಾಯಿಯು ಸತಿಯು ಮಕ್ಕಳು ಗಳೆಯರೆಂಬುವರರಿಯರು; ಕನಸು ಕಾಣುತಲವರು ಸೊನ್ನೆಯೆ ಸರ್ವವೆನ್ನುತ ಮೆರೆವರು. ಲಿಂಗವರಿಯದ ಆತ್ಮವಾರಿಗೆ ಮಗುವು? ಆರಿಗೆ ತಾತನು?" ಆರ ಮಿತ್ರನು? ಆರ ಶತ್ರುವು? ಒಂದೆಯಾಗಿರುವಾತನು?</p>
<p>ಆತ್ಮವೆಲ್ಲಿಯು ಇರುವುದು; - ಮೇಣ್ ಆತ್ಮವೊಂದಾಗಿರುವುದು.</p>

<!-- 349-8/0421-->

<p>ಭೇದವೆಂಬುವ ತೋರಿಕೆಯು ನಮಾತ್ಮನಾಶಕೆ ಹೇತುವು. ಭೇದವನು ತೊರೆದೊಂದೆಯೆಂಬುದನರಿಯೆ ಮುಕ್ತಿಗೆ ಸೇತುವು. ಧೈಯ್ಯದಿಂದಿದನೆಲ್ಲರಾಲಿಸೆ ಹಾಡು ಚಾಗಿಯ ಹಾಡನು! ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ತಾಡನು! ಸಾರು, ಜೀವನ್ಮುಕ್ತ! ಸಾರೈ ಧೀರ ಸಂನ್ಯಾಸಿ</p>
<p>ಓಂ ತತ್ ಸತ್ !ಓಂ!</p>
<p>-</p>
<p>-</p>
<p>ಇರುವುದೊಂದೇ ! ನಿತ್ಯಮುಕ್ತನು, ಸರ್ವಜ್ಞಾನಿಯು ಆತ್ಮನು ! ನಾಮರೂಪಾತೀತನಾತನು; ಪಾಪಪುಣ್ಯಾತೀತನು ! ವಿಶ್ವಮಾಯಾಧೀಶನಾತನು; ಕನಸು ಕಾಣುವನಾತನು! ಸಾಕ್ಷಿಯಾತನು; ಪ್ರಕೃತಿಜೀವರ ತೆರದಿ ತೋರುವನಾತನು!</p>
<p>ಎಲ್ಲಿ ಮುಕ್ತಿಯ ಹುಡುಕುವೆ? -ಏ</p>
<p>ಕಿಂತು ಸುಮ್ಮನೆ ದುಡುಕುವೆ? ಇಹವು ತೋರದು, ಪರವು ತೋರದು; ಗುಡಿಯೊಳದು ಮೈದೋರದು. ವೇದ ತೋರದು, ಶಾಸ್ತ್ರ ತೋರದು; ಮತವು ಮುಕ್ತಿಯ ತೋರದು! ನಿನ್ನ ಕೈಲಿದೆ ನಿನ್ನ ಬಿಗಿದಿಹ ಕಬ್ಬಿಣದ ಯಮಪಾಶವು; ಬರಿದೆ ಶೋಕಿಪುದೇಕೆ? ಬಿಡು, ಬಿಡು! ನಿನಗೆ ನೀನೇ ಮೋಸವು !! ಬೇಡ, ಪಾಶವ ಕಡಿದು ಕೈಬಿಡು! ಹಾಡು ಸಂನ್ಯಾಸಿ</p>
<p>ಓಂ !ತತ್ ಸತ್ !ಓಂ!</p>
<p>“ಶಾಂತಿ ಸರ್ವರಿಗಿರಲಿ'' ಉಲಿಯ್ಯ, “ಜೀವಜಂತುಗಳಾಳಿಗೆ ಹಿಂಸೆಯಾಗದೆ ಇರಲಿ ಎಂದೆಲ್ಲ ಸೊಗದಲಿ ಬಾಳುಗೆ ! ಬಾನೊಳಾಡುವ, ನೆಲದೊಳೋಡುವ ಸರ್ವರಾತ್ಮನು ನಾನದೆ; ನಾಕ ನರಕಗಳಾಸಭಯಗಳನೆಲ್ಲ ಮನದಿಂ ದೂಡುವೆ !??</p>

<!-- 349-8/0422-->
<p>ದೇಹ ಬಾಳಲಿ, ಬೀಳಲಿ; - ಅದು</p>
<p>ಕರನದಿಯಲಿ ತೇಲಲಿ ! ಕೆಲರು ಹಾರಗಳಿಂದ ಸಿಂಗರಿಸದನು ಪೂಜಿಸಿ ಬಾಗಲಿ! ಕೆಲರು ಕಾಲಿಂದೊದೆದುನೂಕಲಿ ! ಹುಡಿಯು ಹುಡಿಯೊಳ ಹೋಗಲಿ! ಎಲ್ಲ ಒಂದಿರಲಾರು ಹೊಗಳುವರಾರು ಹೊಗಳಿಸಿಕೊಂಬರು? ನಿಂದ ನಿಂದಿಪರೆಲ್ಲ ಕೂಡಲು ಯಾರು ನಿಂದೆಯನುಂಬರು? ಪಾಶಗಳ ಕಡಿ ! ಬಿಸುಡು, ಕಿತ್ತಡಿ! ಹಾಡು ಸಂನ್ಯಾಸಿ</p>
<p>ಓಂ ತತ್ ಸತ್ ಓಂ!</p>
<p>- -೮ಎಲ್ಲಿ ಕಾಮಿನಿಯಲ್ಲಿ ಕಾಂಚನದಾಸೆ ನೆಲೆಯಾಗಿರುವುದೂ, ಸತ್ಯವೆಂಬುವುದಲ್ಲಿ ಸುಳಿಯದು ! ಎಲ್ಲಿ ಕಾಮವು ಇರುವುದೊ ಅಲ್ಲಿ ಮುಕ್ತಿಯು ನಾಚಿ ತೋರದು! ಎಲ್ಲಿ ಸುಳಿವುದೊ ಭೋಗವು ಅಲ್ಲಿ ತೆರೆಯದು ಮಾಯೆ ಬಾಗಿಲನಲ್ಲಿ ಹುದು ಭವರೋಗವು;</p>
<p>ಎಲ್ಲಿ ನೆಲಸದೊ ಚಾಗವು, - ದಿಟ</p>
<p>ವಲ್ಲಿ ಸೇರದು ಯೋಗವು! ಗಗನವೇ ಮನೆ !ಹಸುರೆ ಹಾಸಿಗೆ ! ಮನೆಯು ಸಾಲ್ಕುದೆ ಚಾಗಿದೆ? ಹಸಿಯೊ, ಬಿಸಿಯೋ? ಬಿದಿಯು ಕೊಟ್ಟಾಹಾರವನ್ನವು ಯೋಗಿಗೆ ! ಏನು ತಿಂದರೆ, ಏನು ಕುಡಿದರೆ, ಏನು? ಆತ್ಮಗೆ ಕೊರತೆಯೆ? ಸರ್ವಪಾಪವ ತಿಂದುತೇಗುವ ಗಂಗೆಗೇಂ ಕೊಳೆ ಕೊರತೆಯ? ನೀನು ಮಿಂಚೆ ! ನೀನು ಸಿಡಿಲೈ ! ಮೊಳಗು ಸಂನ್ಯಾಸಿ</p>
<p>ಓಂ ತತ್ ಸತ್ !ಓಂ!</p>
<p>-೯ನಿಜವನರಿತವರೆಲ್ಲೊ ಕೆಲವರು; ನಗುವರುಳಿದವರೆಲ್ಲರೂ ನಿನ್ನ ಕಂಡರೆ, ಹೇ ಮಹಾತ್ಮನೆ! ಕುರುಡರೇನನು ಬಲ್ಲರು?</p>

<!-- 349-8/0423-->

<p>ಗಣಿಸದವರನು ಹೋಗು, ಮುಕ್ತನೆ, ನೀನು ಊರಿಂದೂರಿಗೆ ಸೊಗವ ಬಯಸದೆ, ಅಳಲಿಗಳುಕದೆ ! ಕತ್ತಲಲಿ ಸಂಚಾರಿಗೆ</p>
<p>ನಿನ್ನ ಬೆಳಕನ್ನು ನೀಡಿ; - ಸಂ</p>
<p>ಸಾರ ಮಾಯೆಯ ದೂಡಿ ! ಇಂತು ದಿನದಿನ ಕಲ್ಮಶಕ್ತಿಯು ಮುಗಿವವರೆಗೂ ಸಾಗಿ ! ನಾನು ನೀನುಗಳಳಿದು ಆತ್ಮದೊಳಿಳಿದು ಕಡೆಯೊಳು ಹೋಗಿ ! ಏಳು, ಮೇಲೇಳೇಳು, ಸಾಧುವೆ, ಹಾಡು ಚಾಗಿಯ ಹಾಡನು! ಹಾಡಿನಿಂದೆಚ್ಚರಿಸು ಮಲಗಿಹ ನಮ್ಮ ಈ ತಾಯ್ತಾಡನು! ತತ್ವಮಸಿ ಎಂದರಿತು ಹಾಡ್ಯ, ಧೀರ ಸಂನ್ಯಾಸಿ</p>
<p>ಓಂ ತತ್ !ಸತ್ !ಓಂ!</p>
<p><span class="en">MANY HAPPY RETURNS* The mother's heart, the hero's will, The softest flower's sweetest feel; The charm and force that ever sway The altar fire's flaming play; The strength that leads, in love obeys; Far reaching dreams, and patient ways, Eternal faith in self, in all The light Divine is great in small; All these, and more than I could see Today may Mother grant to thee.</span></p>
<p><span class="en">Ever yours with love and blessings,</span></p>
<p><span class="en">VIVEKANANDA</span></p>
<p>ಶುಭ ಹಾರೈಕೆ ಸ್ವಾಮಿಜಿಯವರು ಪ್ಯಾರಿಸಿನಿಂದ ಮುನ್ನೂರು ಮೈಲಿ ದೂರದಲ್ಲಿ ಇಂಗ್ಲಿಷ್ ಕಾಲುವೆಯ ತೀರದ ಬ್ರಿಟಾನಿ ಎಂಬಲ್ಲಿದ್ದಾಗ ೧೯೦೦ರ ಸಪ್ಟೆಂಬರ್ ೨೨ರಂದು <span class="en">'A Benediction' </span>ಮತ್ತು <span class="en">'Many Happy Returns' </span>ಎಂಬ ಎರಡು ಇಂಗ್ಲಿಷ್ ಕವನಗಳನ್ನು ಬರೆದರು. ಈ ಎರಡೂ ಕವನಗಳ ನಡುವೆ ಬಹಳಷ್ಟು ಹೋಲಿಕೆಯಿರುವುದರಿಂದ ಇವನ್ನು ಒಂದೇ ಕವನದ ಎರಡು ರೂಪಗಳೆಂದರೂ ಸರಿಯೆ, ಒಂದನ್ನು ಸ್ವಾಮಿಜಿ ಸೋದರಿ ನಿವೇದಿತಗಾಗಿ ಬರೆದರು. ಇನ್ನೊಂದು ಕುಮಾರಿ ಅಲ್ಬರ್ಟಾ ಸ್ಟರ್ಜೆಸ್ ಎಂಬಾಕೆಗೆ ಹುಟ್ಟುಹಬ್ಬಕ್ಕೆಂದು ನೀಡಿದ್ದು, *<span class="en"> C.W, Vol. VII, 526</span></p>

<!-- 349-8/0424-->
<p>ಆಲ್ಬರ್ಟಾಗೆ ನೀಡಿದ ಕವನದ ಕೊನೆಯಲ್ಲಿ ಸ್ವಾಮಿಜಿ ಬರೆದಿದ್ದರು : ''ನಿನ್ನ ಹುಟ್ಟುಹಬ್ಬಕ್ಕಾಗಿ ಈ ಚಿಕ್ಕ ಕವನ. ಇದು ಅಷ್ಟೇನೂ ಚೆನ್ನಾಗಿಲ್ಲದಿದ್ದರೂ ನನ್ನ ಪ್ರೀತಿಯಿಂದ ತುಂಬಿದೆ. ಆದ್ದರಿಂದ ನೀನು ಅದನ್ನು ಖಂಡಿತವಾಗಿಯೂ ಮೆಚ್ಚುವೆಯೆಂಬ ಭರವಸೆ ನನಗಿದೆ.''</p>
<p>ಮಾತೆಯೆದೆ, ಧೀರಾತ್ಮನಲ್ಲಿರುವ ಸಂಕಲ್ಪ, ಮೃದು ಮಧುರ ಕುಸುಮಗಳ ಮಧುರತರ ಸ್ಪರ್ಶ, ಯಜ್ಞಕುಂಡದಿ ನೆಲಸಿ ಜ್ವಾಲೆಗಳನಾಡಿಸುತ ಸೆಳೆವ ಮಾಂತ್ರಿಕ ಶಕ್ತಿ, ಮುಂದೆ ನಡೆಸುವ ಬಲವು, ಮಣಿವ ಒಲವು, ಮೇರೆ ಮೀರಿದ ಕನಸು, ತಾಳ್ಮೆಯಿಂದಿಡುವ ಅಡಿ, ಅಣುವಿನಲಿ ಮಹತಿನಲಿ ತಾನಾಗಿ ಬೆಳಗುತಿಹ ದಿವ್ಯಾತ್ಮದಲಿ ಶ್ರದ್ದೆ</p>
<p>-ಇನಿತೆಲ್ಲ, ಇನಿತನೂ ಮೀರ್ದ ಒಳಿತುಗಳೆಲ್ಲ ನಿನ್ನದಾಗಲಿ ತಾಯ ಕೃಪೆಯಿಂದಲಿ !</p>
<p><span class="en">AN INTERESTING CORRESPONDENCE* Now Sister Mary, You need not be sorry For the hard raps I gave you, You know full well, Though you like me tell, With my whole heart I love you. The babies I bet, The best friends I met, Will stand by mein wealand woe.. And so will I do, You know it too. Life, name, or fame, even heaven forgo For the sweet sisters four</span></p>
<p>*<span class="en"> C.W, Vol. VIII, P162</span></p>

<!-- 349-8/0425-->
<p><span class="en">Sans reproche et sans peur, The truest, noblest, steadfast, best. The wounded snake its hood unfurls, The flame stirred up doth blaze, The desert air resounds the calls Of heart-struck lion's rage. The cloud puts forth its deluge strength</span></p>
<p><span class="en">forth its deluge strength When lightning cleaves its breast, When the soul is stirred to its inmost depth Great ones unfold their best.</span></p>
<p><span class="en">Let eyes grow dim and heart grow faint, And friendship fail and love betray, Let Fate its hundred horrors send, And clotted darkness block the way.</span></p>
<p><span class="en">All nature wear one angry frown, To crush you out-still know, my soul, You are Divine. March on and on, Nor right nor left but to the goal.</span></p>
<p><span class="en">Nor angel I, nor man, nor brute, Nor body, mind, nor he or she, The books do stop in wonder mute To tell my nature; I am He. Before the sun, the moon, the earth, Before the stars or comets free, Before e'en time has had its birth, I was, I am, and I will be.</span></p>
<p><span class="en">The beauteous earth, the glorious sun, The calm sweet moon, the spangled sky, Causation's laws do make them run; They live in bonds, in bonds they die.</span></p>
<p><span class="en">And mind its mantle dreamy net Cast o'er them all and holds them fast, In warp and woof of thought are set, Earth, hells, and heavens, or worst or best.</span></p>

<!-- 349-8/0426-->
<p><span class="en">Know these are but the outer crustAll space and time, all effect, cause. I am beyond all sense, all thoughts, The witness of the universe.</span></p>
<p>A<span class="en"> Not two or many, 'tis but one, And thus in me all me's I have; I cannot hate, I cannot shun Myself from me, I can but love. From dreams awake, from bonds be free. Be not afraid. This mystery, My Shadow, cannot righten me, My shadow, cannot frighten me, Know once for all that I am He.</span></p>
<p><span class="en">Well, so far my poetry. Hope you are all right. Give my love to mother and Father Pope. I am busy unto death and have almost no time to write even a line. So excuse me if later on I am rather late in writing.</span></p>
<p><span class="en">bed</span></p>
<p><span class="en">Yours eternally, VIVEKANANDA</span></p>
<p><span class="en">Miss M.B.H. sent Swami the following doggerel in reply:</span></p>
<p><span class="en">The monk he would a poet be And wooed the muse right earnestly; In thought and word he could well beat her, What bothered him though was the metre.</span></p>
<p><span class="en">LODE SEO</span></p>
<p><span class="en">His feet were all too short too long. The form not suited to his song; He tried the sonnet, lyric, epic, role</span></p>
<p><span class="en">an And worked so hard, he waxed dyspeptic.</span></p>
<p>d</p>
<p><span class="en">brodo brod i</span></p>
<p><span class="en">IT</span></p>
<p><span class="en">While the poetic mania lasted He e'en from vegetables fasted, Which Leon had with tender care Prepared for Swami's dainty fare.</span></p>
<p><span class="en">Leon Landsberg, a disciple of the Swami who lived with him for some time.</span></p>

<!-- 349-8/0427-->

<p><span class="en">One day he sat and mused alongSudden a light around him shone, The “still small voice” his thoughts inspire And his words glow like coals of fire.</span></p>
<p><span class="en">And coals of fire they proved to be Heaped on the head of contrite meMy scolding letter I deplore And beg forgiveness o'er and o'er.</span></p>
<p>T</p>
<p><span class="en">The lines you sent to your sisters four Be sure they'll cherish evermore For you have made them clearly see</span></p>
<p><span class="en">The one main truth that “all is He”. HE Then Swami:</span></p>
<p><span class="en">In days of yore, On Ganga's shore preaching, A hoary priest was teaching How Gods they come As sity Ram And gentle Sita pining, weeping, The sermons end, They homeward wend their wayThe hearers musing, thinking. When from the crowd A Voice aloud This question asked beseeching, seeking“Sir, tell me, pray, who were but they These Sita Ram you were teaching, speaking!” So Mary Hale, Allow me tell, You mar my doctrines wronging, baulking. I never taught Such queer thought That all was God-unmeaning talking! But this I say,</span></p>

<!-- 349-8/0428-->
<p><span class="en">Remember pray, That God is true, all else is nothing, This world's a dream Though true it seem, And only truth is He the living! The real me is none but He, And never, never matter changing! With undying love and gratitude to you all...</span></p>
<p><span class="en">VIVEKANANDA</span></p>
<p>T</p>
<p><span class="en">And then Miss M.B.H. :</span></p>
<p><span class="en">The difference I clearly see 'Twixt tweedledum and tweedledeeThat is a proposition sane,</span></p>
<p><span class="en">SH But truly 'tis beyond my vein To make your Eastern logic plain. If “God is truth, all else is naught," This "world a dream”, delusion up wrought, What can exist which God is not?</span></p>
<p><span class="en">All those who “many" see have much to fear, He only lives to whom the “One” is clear. So again I say In my poor way, I cannot see but that all's He, If I'm in Him and He in me.</span></p>
<p><span class="en">Then the Swami replied:</span></p>
<p><span class="en">Of temper quick, a girl unique,</span></p>
<p>A<span class="en"> freak of nature she, A lady fair, no question there,</span></p>
<p><span class="en">Rare soul is Miss Mary. Her feelings deep she cannot keep,</span></p>
<p><span class="en">But creep they out at last, A spirit free, I can foresee,</span></p>
<p><span class="en">Must be of fiery cast.</span></p>
<p><span class="en">Tho' many a lay her muse can bray,</span></p>

<!-- 349-8/0429-->

<p><span class="en">And play piano too, Her heart so cool, chills as a rule</span></p>
<p><span class="en">The fool who comes to woo. Though, Sister Mary, I hear they say</span></p>
<p><span class="en">The sway your beauty gains, Be cautious now and do not bow,</span></p>
<p><span class="en">However Sweet, to chains.</span></p>
<p><span class="en">For 'twill be soon, another tune</span></p>
<p><span class="en">The moon-struck mate will hear If his will but clash, your words will hash</span></p>
<p><span class="en">And smash his life I fear. These lines to thee, Sister Mary,</span></p>
<p><span class="en">Free will I offer, take Tit for tat -a monkey chat,</span></p>
<p><span class="en">For monk alone can make.</span></p>
<p>ಒಂದು ಸ್ವಾರಸ್ಯಕರ ಪತ್ರವ್ಯವಹಾರ ಈ ಪತ್ರ ವ್ಯವಹಾರಕ್ಕೆ ಒಂದು ಹಿನ್ನೆಲೆಯಿದೆ. ಸ್ವಾಮಿಜಿಯವರು ತಮ್ಮ ವೇದಾಂತದ ದೃಷ್ಟಿಕೋನವನ್ನು ತುಂಬ ಬಲವಾಗಿ ಪ್ರತಿಪಾದಿಸಿದಲ್ಲಿ ಅದರಿಂದ ಅಮೆರಿಕನ್ ಸಮಾಜಕ್ಕೆ ಆಘಾತವಾಗಬಹುದೆಂದ, ಆದ್ದರಿಂದ ಅವರು ತಮ್ಮ ಪ್ರತಿಪಾದನೆಯನ್ನು ಸ್ವಲ್ಪ ನಯಗೊಳಿಸಿಕೊಳ್ಳುವುದು ಲೇಸೆಂದೂ ಕುಮಾರಿ ಹೇಲ್ ಸ್ವಾಮಿಜಿಯವರಿಗೆ ಸಲಹೆ ನೀಡಿದ್ದಳು. ಸಮಾಜ ಸತ್ಯಕ್ಕೆ ಋಣಿಯಾಗಿರಬೇಕೇ ಹೊರತು ಸತ್ಯವು ಸಮಾಜಕ್ಕೆ ಋಣಿಯಾಗಿರಬೇಕಿಲ್ಲ ಎನ್ನುವ ಸ್ವಾಮಿಜಿಯವರು ೧೮೯೫ರ ಫೆಬ್ರವರಿ ೧ರಂದು ಕುಮಾರಿ ಹೇಲ್‌ಗೆ ಬರೆದ ಪತ್ರದಲ್ಲಿ ತಮ್ಮ ಸತ್ಯನಿಷ್ಠೆಯನ್ನು ಓರ್ವ ನಿರ್ಭಿತ ಸಂನ್ಯಾಸಿಯ ದೃಷ್ಟಿಯಿಂದ ತೀವ್ರವಾಗಿಯೇ ಸಮರ್ಥಿಸಿಕೊಂಡಿದ್ದರು. ಇದರಿಂದ ಕುಮಾರಿ ಹೇಲ್ ಸ್ವಲ್ಪ ಹೆಚ್ಚಾದಾಗ, ಸ್ವಾಮಿಜಿ ತಮ್ಮ ನಿಲುವನ್ನು ಸಡಿಲಿಸದಂತೆ, ಆದರೆ ಆಕೆಗೆ ಒಂದಿಷ್ಟು ಸಾಂತ್ವನವಾಗಲೆಂದು ಕವನರೂಪದ ಈ ಪತ್ರವನ್ನು ಬರೆದರು. ಎಲ್ಲ ಬಗೆಯ ದ್ವಂದ್ವಗಳನ್ನು ದಾಟಿ ಸತ್ಯದಲ್ಲಿ ನೆಲೆಗೊಂಡ ಮುಕ್ತನ ಸ್ಥಿತಿಯನ್ನು ಈ ಕವನದಲ್ಲಿ ಅತ್ಯಂತ ಉಜ್ವಲವಾಗಿ ಚಿತ್ರಿಸಲಾಗಿದೆ.</p>
<p>ಇನ್ನು, ಸಹೋದರಿ, ಮೇರಿ, ನಾನು ಕೊಟ್ಟ ಆ ಮಾತಿನ ಪಟ್ಟಿಗೆ ಮನವು ಮುದುಡದಿರಲಿ ! ನೀನು ಬಲ್ಲ ಬಲು ಚೆನ್ನಾಗಿ</p>

<!-- 349-8/0430-->
<p>ಆದರು ನಾನಿದ ನುಡಿಯಲೆಂದು ನೀ ಮನದಿ ತವಕಿಸಿರುವೆ ಹೃದಯದಾಳದಿಂ ನನ್ನ ಪ್ರೀತಿಯದು ಹರಿದಿದೆ ನಿನ್ನಡೆಗೆ ! ನನಗೆ ದೊರೆತ ನಿಜ ಸ್ನೇಹದ ಖನಿಗಳು ಸೋದರಿಯರು ನೀವು; ಆಣೆಯಿಡುವೆ ನಾನು ! ನೋವು - ನಲಿವಿನಲಿ ನನ್ನೊಡನಿರುವಿರಿ, ಅಂತೆಯೆ ನಾ ನಿಮಗೆ; ಇದು ತಿಳಿಯದೆ ನಿಮಗೆ?</p>
<p>ನನ್ನೀ ಜೀವನ, ಹೆಸರು - ಕೀರ್ತಿಯನು, ಸಗ್ಗವನೂ ತೊರೆವೆ; ದಿಟರು, ಉನ್ನತರು, ದೃಢರು, ಉತ್ತಮರು ಸೋದರಿಯರು ಈ ನಾಲ್ವರ ನಾ ತೊರೆಯ !</p>
<p>ಕೆರಳಿದ ನಾಗರ ಹೆಡೆಯೆತ್ತುವುದು, ಕೆದಕಿದ ಬೆಂಕಿಯು ಪ್ರಜ್ವಲಿಸುವುದು, ಘಾತದಿ ನೊಂದಿಹ ಕೇಸರಿ ಗರ್ಜಿಸ. ಮರುಧರೆ ಮಾರುತ ಮಾರ್ದನಿಸುವುದು</p>
<p>ಮೋಡಗಳೊಡಲನು ಮಿಂಚದು ಭೇದಿಸೆ ಸುರಿಮಳೆ ವಿಪ್ಲವ ಧರೆಗಿಳಿಯುವುದು. ಜೀವದಾಳವನು ಕಲಕಲು ಮಹಿಮರ ಗುಪ್ತಶಕ್ತಿ ಬಾನೆತ್ತರ ಪುಟಿವುದು.</p>

<!-- 349-8/0431-->

<p>ಕಣ್ ಮಂಜಾದರು, ಹೃದಯವೆ ಕುಸಿದರು, ಸ್ನೇಹ ಸೋತು ಕಳೆಯಗಲಿದರು, ಕ್ರೌರ್ಯಸಾಸಿರವ ವಿಧಿಯಟ್ಟಿದರೂ, ಹೆಪ್ಪುಗಟ್ಟಿ ನಿಶೆಯಡ್ಡನಿಂದರೂ,</p>
<p>ಪ್ರಕೃತಿಯದೆಲ್ಲವು ಬದ್ಧಭ್ರುಕುಟಿಯಲಿ ತುಳಿಯುತ ಪುಡಿಪುಡಿ ಮಾಡಿದರೂದಿವ್ಯಾತ್ಮನು ನೀನೆಂಬುದನರಿಯುತ ಮುಂದೆ ಮುಂದೆ ನಡೆ ಗುರಿಯೆಡೆಗೆ !</p>
<p>ದೇವನು-ಮನುಜನು-ಪ್ರಾಣಿಯಲ್ಲಿ ನಾ ದೇಹ-ಮನಸು-ಹೆಣ್-ಗಂಡಲ್ಲ; ನನ್ನ ಬಣ್ಣಿಸಲು ಬಾಯ್ದೆರೆದಾ ಶ್ರುತಿ ಮೂಕವಾಗಿಹುದು - ನಾ ಶಿವನು!</p>
<p>ರವಿ-ಶಶಿ-ತಾರಕ-ಗ್ರಹ-ನೀಹಾರಿಕೆಗಳಿಗಿಂತಲು ನಾ ಮೊದಲಿಗನು; ಕಾಲನ ಜನ್ಮಕು ಮೊದಲಿದ್ದೆನು, ನಾನಿರುವನೀಗ, ಮುಂದಿರುತಿರುವೆ!</p>
<p>ಸುಂದರ ಧರೆ, ಕೋರೈಸುವ ಸೂರ್ಯನು, ತಂಬೆಳಕಿನ ಶಶಿ, ಮಿಂಚುವ ಬಾನ್ಕಾರ್ಯಕಾರಣದ ಸೆರೆಯೊಳು ಸಿಲುಕಿವೆ, ಹುಟ್ಟುತ ಸಾವವು ಸೆರೆಯೊಳಗೆ !</p>

<!-- 349-8/0432-->
<p>ಮನದ ಹೊದಿಕೆಯಲಿ ಕನಸಿನ ಬಲೆಯಲಿ ಚಿಂತನೆಯೆಳೆಗಳ ಹಾಸುಹೊಕ್ಕಿನಲಿ ನಾಕನರಕಗಳು, ಧರೆಯಾಗಸಗಳು ಒಳಿತು ಕೆಡುಕುಗಳು ಸಿಲುಕಿಹವು !</p>
<p>ಹೊರಗಿನ ಪೊರೆಯಿವು - ಕಾಲದೇಶಗಳು, ಕಾರ್ಯಕಾರಣದ ಚಕ್ರಗಳು; ಇಂದ್ರಿಯಕೆಟುಕದೆ, ಮನಸಿಗೆ ನಿಲುಕದೆ ವಿಶ್ವಸಾಕ್ಷಿ ನಾನಿರುತಿಹನು !</p>
<p>ಎರಡಲ್ಲವು, ಹಲವಲ್ಲ, ಒಂದೆ ನಾ, ಎಲ್ಲ ನಾನುಗಳು ನನ್ನಲ್ಲೇ; ಹಗೆಯೆನಗಿಲ್ಲವು, ನಾನೇ ಎಲ್ಲವು, ಪ್ರೀತಿ ಮಾತ್ರವನೆ ಕೊಡಬಲ್ಲೆ!</p>
<p>ಕನಸ ಹರಿದು, ಪಾಶಗಳ ಕಡಿದು ನಡೆ, ಗುಟ್ಟುಗಳಿವು ನನ್ನಯ ನೆರಳು; ನನ್ನ ನೆರಳುಗಳಿಗಂಜುವೆನೇ ?ನಾನೆಂದೆಂದಿಗು ಶಿವ; ಇದೆ ತಿರುಳು !</p>
<p>ಒಳ್ಳೆಯದು; ಇದಿಷ್ಟು ನನ್ನ ಕವನವಾಯಿತು. ನೀವೆಲ್ಲರೂ ಕುಶಲವೆಂದು ಭಾವಿಸುವೆ. ಮದರ್ ಚರ್ಚ್ ಮತ್ತು ಫಾದರ್ ಪೋಪ್ಗೆ ನನ್ನ ವಿಶ್ವಾಸಗಳನ್ನು ತಿಳಿಸು. ಸಾಯುವ ತನಕವೂ ನಾನೆಷ್ಟು ಕಾರ್ಯನಿರತನೆಂದರೆ ಒಂದೇ ಒಂದು ಸಾಲು ಬರೆಯುವುದಕ್ಕೂ ನನಗೆ ಬಿಡುವಿಲ್ಲ. ಆದ್ದರಿಂದ, ಮುಂದೆ ನಾನು ಪತ್ರ ಬರೆಯುವುದು ತಡವಾದರೆ ಕ್ಷಮಿಸು.</p>
<p>ಎಂದೆಂದಿಗೂ ನಿಮ್ಮ</p>
<p>ವಿವೇಕಾನಂದ</p>

<!-- 349-8/0433-->

<p>ಇದಕ್ಕೆ ಉತ್ತರವಾಗಿ ಮೇರಿ ಹೇಲ್ ಸ್ವಾಮಿಜಿಯವರಿಗೆ ಈ ಕುಹಕಕಾವ್ಯ'ವನ್ನು ಕಳಿಸುತ್ತಾಳೆ.</p>
<p>ಸಂನ್ಯಾಸಿಯಾತ ತಾ ಕವಿಯಾಗಲೆಳಸುತ್ತ ಕಾವ್ಯದೇವತೆಯನ್ನು ಓಲೈಸಿದ; ಭಾಷೆ-ಚಿಂತನೆಗಳಲಿ ಆಕೆಗವ ಸರಿಮಿಗಿಲು, ಛಂದಸ್ಸಿಗಾಗಿ ತುಸು ಪರದಾಡಿದ ! |</p>
<p>ಸಾಲುಗಳು ಬಲು ಉದ್ದ, ಇಲ್ಲವೋ, ಅತಿ ಗಿಡ್ಡ ಹಾಡಿಗೊಪ್ಪುವ ಛಂದ ದೊರಕಲಿಲ್ಲ ; ಅಷ್ಟಷಟ್ಟದಿ-ಭಾವಗೀತೆಗಳ-ಕಬ್ಬಗಳ ಮರಮರಳಿ ಯತ್ನಿಸುತ ಪಡುತಿದ್ದ ಪಾಡಿನಲಿ | ಜೀರ್ಣಾಗ್ನಿಯಾತನದು ಮಂದವಾಯ್ತು!</p>
<p>ಕಾವ್ಯರಚನೆಯ ಗೀಳು ತಾನೊಂದೆ ಉಳಿ ರಸಗವಳವೂ ಕೂಡ ರುಚಿಸಲಿಲ್ಲ; ನಿರಶನದ ಹಾದಿಯನು ಹಿಡಿದನಲ್ಲ !</p>
<p>ಒಂದು ದಿನ, ಏಕಾಂಗಿ, ಮುಳುಗಿರಲು ಚಿಂತನದಿ ಇದ್ದಕಿದ್ದೋಲೆ ಬೆಳಕು ಹೊಳೆದು ಹರಡಿ ಉರಿವ ಕೆಂಡಗಳಂತೆ ಬೆಳಗುತಿಹ ನುಡಿ ಸಿಡಿದು ನನ್ನೆದೆಯೊಳಡಗಿದ್ದ 'ಪಿಸುದನಿ'ಯನೆಚ್ಚರಿಸಿ ಸ್ಫೂರ್ತಿಗೊಳಿಸಿದವು ! ಕಾದ ಕೆಂಡದ ನುಡಿಗಳವೆ ತಾನು-ಮತ್ತೇನು?</p>

<!-- 349-8/0434-->
<p>ಪರಿತಾಪಿಯಾದೆನ್ನ ಶಿರದ ಮೇಲೆ ಸುರಿಯುತಿರೆ ನನ್ನ ಮುನಿಸಿನ ಓಲೆಗಾಗಿ ನಾ ಕ್ಷಮೆಯ ಕೋರುವೆನಿಂದು ಮೇಲೆ ಮೇಲೆ! ಈ ನಾಲ್ವರಿಗೆ - ನಿಮ್ಮ ಸೋದರಿಯರಿಗೆ ನೀವು ಕಳಿಸಿರುವ ಸಾಲುಗಳು ಚಿರದ ನಿಧಿಯ; “ಎಲ್ಲವೂ ಅವನೆಂಬ ಮುಖ್ಯ ಸತ್ಯವ ತೋರಿ ಕಣ್ಣೆರೆಸಿಹಿರಿ ನೀವು, ಇದುವೆ ಸಿರಿಯು !</p>
<p>ಬಳಿಕ ಸ್ವಾಮಿಜಿ: ಒಂದಾನೊಂದು ಕಾಲದಲ್ಲಿ, ಗಂಗೆಯ ದಡದಲ್ಲಿ, ಮುದಿ ಪೂಜಾರಿಯು ಬೋಧಿಸುತ್ತಿದ್ದನುದೇವದೇವಿಯರು ರಾಮಸೀತೆಯರು ಬಂದ ಪರಿಯದೆಂತು, ಸಾದ್ವಿಶಿರೋಮಣಿ ಸೀತಾಮಾತೆಯು ಅತ್ತ ಪರಿಯದಂತು.</p>
<p>ಪ್ರವಚನ ಮುಗಿಯಿತು; ಗಹನಾಲೋಚನೆ</p>
<p>ಗೈಯುತ ಜನರೆಲ್ಲ ಮನೆಕಡೆ ನಡೆದಿರೆ</p>
<p>ಗುಂಪಿನ ಮಧ್ಯದಿ</p>
<p>ಕೂಗು ಬಂದಿತೊಂದು - ಪ್ರಶ್ನೆಗೆ</p>
<p>ಉತ್ತರ ಬೇಡಿತದು: “ಸ್ವಾಮೀ, ಹೇಳಿ, ಬೇಡುವೆ ನಿಮ್ಮ,</p>

<!-- 349-8/0435-->

<p>ನೀವು ಪೇಳ ಆ ಸೀತಾರಾಮರು ಯಾರವರು ಸ್ವಾಮೀ? ದಯ ಮಾಡಿ ತಿಳಿಸಿ, ಸ್ವಾಮೀ!?? ಅಂತೆಯೆ, ಮೇರೀ, ಪೇಳುವೆನಿದ ತಿಳಿನನ್ನ ತತ್ತ್ವಗಳನ್ನು ತಪುತಿಳಿವೆ ನೀನು; ಎಲ್ಲವು ದೇವರು - ದಿಂಡರು ಎಂದು ಚಿತ್ರವಿಚಿತ್ರದ ಸಿದ್ಧಾಂತಗಳನ್ನು ಬೋಧಿಸಿಲ್ಲ ನಾನು !</p>
<p>ಪೇಳುವೆನಿದ ನಾ, ಮರೆಯದಿರೆಂದಿಗುದೇವನೆ ತಾ ಸತ್ಯ; ಉಳಿದುದೆಲ್ಲ ಮಿಥ್ಯ. ನನಸು ತೋರಿದರು ಕನಸಿದು ಲೋಕವು, ಒಂದೆ ಸತ್ಯವಿದುಅವನು ಮಾತ್ರ ಇಹನು; ನನ್ನೊಳಗಿನ ನಿಜದ ನಾನು ಅವನು ! - ಎಂದೆಂದಿಗು ನೀ ಲೆಕ್ಕಿಸದಲೆ ಇರು ಬದಲಾವಣೆಗಳನು!</p>
<p>ನಿಮ್ಮೆಲ್ಲರಿಗೂ ಅಳಿಯದ ಪ್ರೀತಿ ಮತ್ತು ಕೃತಜ್ಞತೆಗಳೊಂದಿಗೆ...</p>
<p>ವಿವೇಕಾನಂದ</p>

<!-- 349-8/0436-->
<p>ಬಳಿಕ ಮೇರಿ ಹೇಲ್: ಹೆಸರಿಗಷ್ಟೇ ಎರಡು- ಅಂತರವು ಅತ್ಯಲ್ಪ !ವ್ಯತ್ಯಾಸವೆನಗೀಗ ಕಾಣುತಿಹುದು; ಇಷ್ಟಾದರೂ ನಿಮ್ಮ ಪೌರ್ವಾತ್ಯ ತರ್ಕವದು ನನ್ನ ಬುದ್ಧಿಗದೇಕೂ ಎಟುಕದಿಹುದು ! “ಭಗವಂತನೇ ಸತ್ಯ ಉಳಿದುದೆಲ್ಲವು ಮಿಥ್ಯ' 'ಲೋಕವೆಲ್ಲವು ಕನಸು' - ಹೀಗಾದರೆ, ಭಗವಂತನನ್ನುಳಿದು ಉಳಿವುದೇನು?</p>
<p>'ಹಲವನ್ನು ಕಾಣುವರು ಎಲ್ಲದಕು ಹೆದರುವರು 'ಏಕ'ವನು ಕಾಂಬಾತ ನಿಜದಿ ಜೀವಿಪನು; ಹೇಳುವೆನು ಮತೊಮ್ಮೆ - ನನಗೆ ತೋಚುವುದಿಷ್ಟೆ: ಅವನಲ್ಲದೇನನೂ ನಾ ಕಾಣೆನು; ನಾನವನ ಒಳಗಿರುವೆ, ನನ್ನೋಳವನು !</p>
<p>ಬಳಿಕ ಸ್ವಾಮಿಜಿ ಉತ್ತರಿಸುತ್ತಾರೆ: ಚುರುಕಿನ ಬುದ್ದಿ - ಹೋಲಿಸಲಸದಳ ಮೇರಿ ವಿಲಕ್ಷಣ ಹುಡುಗಿ; ಅನುಪಮ ಸುಂದರಿ, ಮರುಮಾತಿಲ್ಲವು, ಅಪರೂಪಳು ಈ ಬೆಡಗಿ!</p>
<p>ಭಾವದಾಳನು ಹಿಡಿದಿಡಲಾರಳು ಉಕ್ಕಿ ಹರಿಯುವುದು ಕೊನೆಗೆ; ಮುಕ್ತಚೇತವದು, ಕಾಣುತಿರುವೆ ನಾ, ಬೆಂಕಿಯಾಗಿರದೆ ಹೀಗೆ?</p>

<!-- 349-8/0437-->

<p>ಹಲವು ಹಾಡುಗಳ ಸೂರ್ತಗಾಯಕಿಯು, ವಾದ್ಯಗಾರ್ತಿಯೂ ನಿಜದಿ; ತಂಪೆದೆಯವಳು, ತಂಪಾಗಿಸುವಳು ಬಯಸುವ ದಡ್ಡನ ಕ್ಷಣದಿ !</p>
<p>ಸೋದರಿ ಮೇರಿ, ಸೌಂದರ್ಯದಿ ನೀ ಸೆಳೆಯುವೆ ಎಲ್ಲರ ನಿನ್ನೆಡೆಗೆ; ಜೋಕೆ ಜೋಕೆ, ನೀ, ಮಧುರವೆನಿಸಿದರು ಗೋಣನೊಡ್ಡದಿರು ಶೃಂಖಲೆಗೆ ! ಶೀಘ್ರದಲ್ಲೇ ಆ ಮರುಳ ಸಂಗಾತಿ ಕೇಳುವ ರಾಗವೆ ಬೇರೆ! ಮನಸಿಗು ಮನಸಿಗು ಕದನವು; ಆತನ ಬದುಕು ನುಚ್ಚುನೂರೆ !</p>
<p>ಈ ಸಾಲುಗಳಿವು, ಸೋದರಿ ಮೇರಿ, ಏಟಿಗೆ ಏಟು, ಮಂಗಾಲಾಪ ! ಮಾಡಬಲ್ಲನಿದ ಸಾಧುವೊಬ್ಬನೇ!</p>
<p><span class="en">TOMY OWNSOUL* (Composed at Ridgely Manor, New York, in 1899.) Hold yet a while, Strong Heart, Not part a lifelong yoke Though blighted looks the present, future gloom. And age it seems since you and I began our</span></p>
<p>*<span class="en"> C.W, Vol. VIII, P170</span></p>

<!-- 349-8/0438-->
<p><span class="en">March up hill or down. Sailing smooth o’er Seas that are so rareThou nearer unto me, than oft-times I myselfProclaiming mental moves before they were! Reflector true-Thy pulse so timed to mine, Thou perfect note of thoughts, however fineShall we now part, Recorder, say? In thee is friendship, faith, For thou didst warn when evil thoughts were brewingAnd though, alas, thy warning thrown away, Went on the same as ever-good and true.</span></p>
<p>ನನ್ನಂತರಾತ್ಮನಿಗೆ. <span class="en">"To My Own Soul' </span>ಎಂಬ ಈ ಕವನವನ್ನು ಸ್ವಾಮಿಜಿಯವರು ಬರೆದದ್ದು ೧೮೯೯ರ ನವೆಂಬರ್‌ನಲ್ಲಿ, ನ್ಯೂಯಾರ್ಕ್ ರಾಜ್ಯದ 'ರಿಜ್ಜಿ ಮೇನರ್' ಎಂಬಲ್ಲಿದ್ದಾಗ, “ಅಂತರಾತ್ಮ'ನೊಂದಿಗಿನ ಸಂಭಾಷಣೆ ಈ ಕವನದ ವಸ್ತು. ಎಂತಹ ಪ್ರತಿಕೂಲ ಪರಿಸ್ಥಿತಿಯಲ್ಲಿಯೂ ಸೋಲೊಪ್ಪದ ಅಧ್ಯಾತ್ಮದ ಪ್ರಯಾಣವನ್ನು ಮುಂದುವರಿಸಬೇಕೆಂಬ ಕರೆ ಇದರಲ್ಲಿದೆ.</p>
<p>ತಡೆದುಕೋ ಧೀರಾ, ವರ್ತಮಾನಕೆ ಮಂಜು ಕವಿದಿದ್ದರೂ, ಭವಿತವ್ಯ ಕುರುಡುಗತ್ತಲೆಯಾದರೂ, ಬಾಳಿನುದ್ದಕು ಹೊತ್ತ ನೊಗವಿದನು ಇಂದು ನೀ ಕೆಳಗಿಡದಿರು. ನನ್ನ-ನಿನ್ನಯ ಪಯಣದಾದಿ ಯಾವಾಗಲೋಬೆಟ್ಟಗಳ ಹತ್ತಿದೆವು, ಕಣಿವೆಗಳನಿಳಿದವು, ಅಬ್ಬರದ ಕಡಲುಗಳ ಸುಲಭದಲಿ ದಾಟಿದೆವುನನ್ನೆದೆಗೆ ನನಗಿಂತ ಸನಿಹ ನೀನು; ಮನದ ಕಂಪನಗಳವು ಮೂಡುವುದಕ್ಕೂ ಮೊದಲೆ</p>

<!-- 349-8/0439-->

<p>ನನ್ನರಿವಿನೆಚ್ಚರಕೆ ತರುವ ನೀನು ! ದಿಟದ ಪ್ರತಿಬಿಂಬ ನೀನಾಗಿರುವೆ ನನಗೆನಿನ್ನ ನಾಡಿಯ ಮಿಡಿತ ನನ್ನದಾಗಿರಲು, ನನ್ನ ಚಿಂತನೆಸ್ವರಕೆ ಎಳೆಎಳೆಗಳಲ್ಲಿಯೂ ನೀ ಸ್ಪಂದಿಸಿರಲು, ಈಗ ನಾವಗಲುವುದೆ, ಸಖನೆ, ಹೇಳು?</p>
<p>ಕೆಳೆಯು ನಿನ್ನೊಳಗಿಹುದು, ನಂಬಿಹೆನು ನಿನ್ನನ್ನು; ದುಶ್ಚಿಂತೆಗಳು ಮನವ ಮುಸುಕಿದಾಗ ನಿನ್ನೆಚ್ಚರಿಕೆ ದನಿಗೆ ನಾ ಕಿವುಡನಾದರೂ ಎಚ್ಚರಿಸುವನು ಸತತ ನೀನಲ್ಲವೇ?</p>
<p><span class="en">NO ONE TO BLAME*</span></p>
<p><span class="en">(Written from New York, 16th May, 1895.) The sun goes down, its crimson rays</span></p>
<p><span class="en">Light up the dying day; A startled glance I throw behind And count my triumph shame;</span></p>
<p><span class="en">No one but me to blame. Each day my life I make or mar,</span></p>
<p><span class="en">Each deed begets its kind, Good good, bad bad, the tide once set No one can stop or stem;</span></p>
<p><span class="en">No one but me to blame. I am my own embodied past;</span></p>
<p><span class="en">Therein the plan was made; The Will, the thought, to that conform, To that the outer frame;</span></p>
<p><span class="en">No one but me to blame.</span></p>
<p><span class="en">*C.W, Vol. VIII, P175</span></p>

<!-- 349-8/0440-->
<p><span class="en">Love comes reflected back as love,</span></p>
<p><span class="en">Hate breeds more fierce hate, They mete their measures, lay on me Through life and death their claim;</span></p>
<p><span class="en">No one but me to blame.</span></p>
<p>I<span class="en"> cast off fear and vain remorse,</span></p>
<p>I<span class="en"> feel my Karma's sway I face the ghosts my deeds have raised Joy, Sorrow, censure, fame;</span></p>
<p><span class="en">No one but me to blame.</span></p>
<p><span class="en">Good, bad, love, hate, and pleasure, pain</span></p>
<p><span class="en">Forever linked go, I dream of pleasure without pain,</span></p>
<p><span class="en">It never, never came; - No one but me to blame.</span></p>
<p>I<span class="en"> give up hate, I give up love,</span></p>
<p><span class="en">My thirst for life is gone; Eternal death is what I want, Nirvanam goes life's flame;</span></p>
<p><span class="en">No one is left to blame.</span></p>
<p><span class="en">One only man, one only God, one ever perfect soul, One only sage who ever scorned the dark and dubious ways, One only man who dared think and dared show the goalThat death is curse, and so is life, and best when stops to be.</span></p>
<p><span class="en">Om Namo Bhagavate Sambuddhaya Om, I salute theLord, the awakened.</span></p>
<p>ಯಾರ ದೂರಲಿ ನಾನು? ಇದರ ಮೂಲ ಇಂಗ್ಲಿಷ್ ಕವನ <span class="en">'No One to Blame' </span>ಎಂಬ ಶೀರ್ಷಿಕೆಯದು. ಇದನ್ನು ಸ್ವಾಮಿಜಿಯವರು ರಚಿಸಿದ್ದು ೧೮೯೫ರ ಮೇ ೧೬ರಂದು, ನ್ಯೂಯಾರ್ಕಿನಲ್ಲಿ, ಈ ಕವನ ರಚನೆಯ ಸಂದರ್ಭದ ಬಗೆಗೆ ಹೆಚ್ಚಿನ ಮಾಹಿತಿಯೇನೂ ದೊರೆತಿಲ್ಲ. ಪ್ರತಿಯೊಬ್ಬ ಮನುಷ್ಯನೂ ತನ್ನ ಭವಿಷ್ಯವನ್ನು ರೂಪಿಸಿಕೊಳ್ಳುವುದಕ್ಕೆ ತಾನೇ ರೂವಾರಿಯಾಗಿದ್ದಾನೆ ಎಂಬ ಸ್ವಾಮಿಜಿಯವರ ಮಾತನ್ನು ಈ ಕವನದ ಹಿನ್ನೆಲೆಯಲ್ಲಿ ನೆನೆಯಬಹುದು. ಅಲ್ಲದೆ ಅವರು</p>

<!-- 349-8/0441-->

<p>ಹೇಳುತ್ತಾರೆ : “ನಮ್ಮ ಪ್ರತಿಯೊಂದು ಆಲೋಚನೆ, ಮಾಡುವ ಪ್ರತಿಯೊಂದು ಕ್ರಿಯೆ ಕೆಲವು ನಿರ್ದಿಷ್ಟ ಕಾಲದ ಬಳಿಕ ಸೂಕ್ಷ್ಮವಾಗುತ್ತದೆ, ಬೀಜರೂಪಕ್ಕೆ ಹೋಗುತ್ತದೆ ಮತ್ತು ಸೂಕ್ಷ್ಮಶರೀರದಲ್ಲಿ ಸುಪ್ತರೂಪದಿಂದ ಜೀವಂತವಾಗಿರುತ್ತದೆ. ಕಾಲಾನಂತರದಲ್ಲಿ ಅದು ಮತ್ತೆ ಹೊರಹೊಮ್ಮಿ ತನ್ನ ಪರಿಣಾಮವನ್ನು ಬೀರುತ್ತದೆ. ಈ ಪರಿಣಾಮಗಳೇ ಮಾನವನ ಜೀವನ ಪರಿಸ್ಥಿತಿಯನ್ನು ನಿಯಮಿಸುತ್ತವೆ. ಹೀಗೆ ಮಾನವ ತನ್ನ ಜೀವನವನ್ನು ತಾನೇ ರೂಪಿಸಿಕೊಳ್ಳುತ್ತಾನೆ. ಮಾನವ ತನಗೆ ತಾನೇ ಮಾಡಿಕೊಳ್ಳುವ ನಿಯಮಗಳ ಹೊರತಾಗಿ ಇನ್ನಾವ ನಿಯಮಗಳಿಂದಲೂ ಬದ್ಧನಲ್ಲ.” ಆದ್ದರಿಂದ ಮನುಷ್ಯ ತನ್ನ ಪರಿಸ್ಥಿತಿಯ ಜವಾಬ್ದಾರಿಯನ್ನು ತಾನೇ ಹೊರಬೇಕಲ್ಲದೆ ಇನ್ನಾರನ್ನೂ ದೂರುವಂತಿಲ್ಲ.</p>
<p>ಪಡುವಣದಿ ರವಿಯಿಳಿಯ ಕೆಂಬಣ್ಣ ಕಿರಣಗಳು</p>
<p>ನಶಿಸುತಿಹ ದಿನವನ್ನು ಬೆಳಗುತಿರಲು ನನ್ನ ಭೂತವ ಕಂಡು ನಾನೆ ಗಾಬರಿಗೊಂಡು - ನನ್ನಿದಿರು ನಾನೆ ತಲೆತಗ್ಗಿಸಿರಲು</p>
<p>-ಯಾರ ದೂರಲಿ ನಾನು ನನ್ನನುಳಿದು?</p>
<p>ದಿನದಿನವು ಕಟ್ಟುವನು, ಕೆಡಹುವೆನು ಬದುಕನ್ನು,</p>
<p>ಬೀಜದಂತೆಯೆ ಫಲವು ಬರುವುದಲ್ಲ; ಒಳಿತು ಒಳಿತನೆ ಹೊಮ್ಮಿ, ಕೆಡುಕಿನಲಿ ವಿಷ ಚಿಮ್ಮಿ, ಮೂಡಿ ಬಹ ಅಲೆಯೆಂದು ನಿಲ್ಲದಲ್ಲ!</p>
<p>- - ಯಾರ ದೂರಲಿ ನಾನು ನನ್ನನುಳಿದು?</p>
<p>ಭೂತವದು ನನ್ನಲ್ಲಿ ಸಾಕಾರಗೊಂಡಿಹುದು,</p>
<p>ಇಂದಿನಾಕಾರಗಳು ಉದಿಸಿತಲ್ಲಿ; ಬುದ್ದಿ - ಚಿತ್ರಗಳೆಲ್ಲ ಅದಕ್ಕೆ ಹೊಂದುತಲಿರಲು ಒಳಗು ಹೊರಗಿನ ನಿಲುವ ಪಡೆಯಿತಲ್ಲಿ,</p>
<p>- ಯಾರ ದೂರಲಿ ನಾನು ನನ್ನನುಳಿದು?</p>

<!-- 349-8/0442-->
<p>ಒಲುಮೆ ಒಲುಮೆಯ ತರಲು, ಹಗೆಯು ಕಡು ಹಗೆಯಾಗಿ</p>
<p>ಮರಿಗೆ ಮರಿ ಮರಿಯಾಗಿ ಬೆಳೆಯುತಿರಲು, ಒಲುಮೆ - ಹಗೆಗಳ ಜೋಡಿ ಹೆಗಲ ಹತ್ತಿಹುದೆನ್ನ, ಕಾಡುತಿರುವುದು ಜನುಮಜನುಮದಲ್ಲು !</p>
<p>- - ಯಾರ ದೂರಲಿ ನಾನು ನನ್ನನುಳಿದು ?</p>
<p>ಭಯವ ನಾ ಹರಿದೆಸೆದೆ, ದುಃಖವನು ಕಿತ್ತೊಗೆದೆ,</p>
<p>ಕರ್ಮದಲೆಗಳ ಮೇಲೆ ತೇಲುತಿರುವೆ; ಸಂತಸಕೆ, ಸಂಕಟಕೆ, ನಿಂದನೆಗೆ, ಹಿರಿ ಯಶಕೆ ತಂದ ಭೂತದ ಮುಖದ ಕಾಣುತಿರುವೆ !</p>
<p>- ಯಾರ ದೂರಲಿ ನಾನು ನನ್ನನುಳಿದು? ಒಳಿತುಗಳು-ಕೆಡುಕುಗಳು, ಸುಖ - ದುಃಖ, ಪ್ರೀತಿ - ಹಗೆ.</p>
<p>ಒಂದರೊಡನೊಂದೆಂದು ಬೆಸೆದಿರುವುದು; ನೋವಿರದ ಸಂತಸದ ಕನಸ ಕಾಣುವೆ ನಾನು, ಆದರದು ಎಂದೆಂದು ಬಾರದಿಹುದು!</p>
<p>- ಯಾರ ದೂರಲಿ ನಾನು ನನ್ನನುಳಿದು?</p>
<p>ಒಲುಮೆ - ಹಗೆಗಳನೆಲ್ಲ ನೀಗಿರುವೆ, ಜೀವನದ</p>
<p>ತೃಷ್ಟಿಯಿಂದಿಲ್ಲೀಗ ಬತ್ತಿರುವುದು; ಶಾಶ್ವತದ ಮೃತ್ಯುವಿನ ದಾರಿ ಕಾಯುತಲಿರುವೆ, ನಿರ್ವಾಣ ಬಾಳಿನುರಿ ನುಂಗಿರುವುದು!..</p>
<p>-ದೂರಲಾರಿಹರಿಲ್ಲಿ, ಎಲ್ಲರಳಿದು!</p>
<p>ಅಂಧಕಾರದ ಅಡ್ಡದಾರಿಗಳ ಕಿತ್ತೊಗೆದ</p>
<p>ಒಬ್ಬ ಮಾನವ, ಒಬ್ಬ ದೈವನವ, ಎಂದೆಂದು ಒಬ್ಬನೇ ಪರಿಪೂರ್ಣನಾದಾತನು;</p>

<!-- 349-8/0443-->

<p>ಆ ಒಬ್ಬನೇ ಧೀರಚಂತಕನು</p>
<p>ಧೀರತನದಲಿ ತೋರ್ದ ದಾರಿಯಿದುವೆ: ಮೃತ್ಯುವೆಂಬುದು ಶಾಪ, ಬದುಕು ಬೇರೇನಲ್ಲ,</p>
<p>ಹುಟ್ಟು ಸಾವುಗಳೆರಡು ನಿಲ್ಲುವುದೆ ಪರಮಗುರಿ ! ಓಂ ! ಆ ಭಗವಂತನನ್ನು, ಎಚ್ಚತ್ತವನನ್ನು, ನಮಿಸುವೆನು ನಾನು !</p>
<p><span class="en">KALI THE MOTHER*</span></p>
<p><span class="en">The stars are blotted out,</span></p>
<p><span class="en">The clouds are covering clouds, It is darkness vibrant, sonant.</span></p>
<p><span class="en">In the roaring, whirling wind Are the souls of a million lunatics,</span></p>
<p><span class="en">Just loose from the prision-house, Wrenching trees by the roots,</span></p>
<p><span class="en">Sweeping all from the path. The sea has joined the fray,</span></p>
<p><span class="en">And swirls up mountain-waves, To reach the pitchy sky.</span></p>
<p><span class="en">The flash of lurid light Reveals on every side</span></p>
<p>A<span class="en"> thousand, thousand shades Of Death begrimed and black</span></p>
<p><span class="en">Scattering plagues and sorrows, Dancing mad with joy.</span></p>
<p><span class="en">Come, Mother, come! For Terror is Thy name,</span></p>
<p><span class="en">Death is in Thy breath, And every shaking step</span></p>
<p><span class="en">Destroys a world for e'er. Thou “Time”, the all-Destroyer!</span></p>
<p><span class="en">Come, O Mother, come! Who dares misery love,</span></p>
<p><span class="en">And hug the form of Death, Dance in Destruction's dance,</span></p>
<p><span class="en">To him the Mother comes. *C.W. Vol. IV, P. 384</span></p>

<!-- 349-8/0444-->
<p>ತಾಯಿ ಕಾಳಿ <span class="en">"Kali the Mother' </span>ಎಂಬ ಈ ಪ್ರಸಿದ್ದವಾದ ಕವನವನ್ನು ಸ್ವಾಮಿಜಿಯವರು ೧೮೯೮ರಲ್ಲಿ ಕಾಶ್ಮೀರದಲ್ಲಿ ರಚಿಸಿದರು. ಅಮರನಾಥ ಯಾತ್ರೆಗೆ ಹೋಗಿಬಂದ ಬಳಿಕ ಆ ದಿನಗಳಲ್ಲಿ ಸ್ವಾಮಿಜಿಯವರು ಸದಾ ಜಗನ್ಮಾತೆಯ ಭಾವದಲ್ಲೇ ಮುಳುಗಿರುತ್ತಿದ್ದರು. ಹೀಗಿರುವಾಗ ಒಂದು ಸಂಜೆ ಅವರಿಗಾದ ದಿವ್ಯಾನುಭವ ಈ ಕವನದಲ್ಲಿ ಮೈದಾಳಿದೆ. ಅಂದಿನ ಅವರ ಅನುಭವ ಎಷ್ಟು ತೀವ್ರತರವಾಗಿತ್ತೆಂದರೆ, ಈ ಕವನದ ಕೊನೆಯ ಪದವನ್ನು ಬರೆಯುವಷ್ಟರಲ್ಲಿ ಅವರ ಕೈಯಲ್ಲಿನ ಲೇಖನಿ ಜಾರಿಬಿದ್ದು ಅವರೂ ನೆಲಕ್ಕುರುಳಿದರು. ಬಾಹ್ಯಪ್ರಜ್ಞೆ ತಪ್ಪಿ ಅವರು ಭಾವಸಮಾಧಿಯ ಅತ್ಯುನ್ನತ ಸ್ತರದಲ್ಲಿದ್ದರು.</p>
<p>ತಾರೆಗಳವು ಕಾಲ್ಕಿತ್ತಿವೆ,</p>
<p>ಮುಗಿಲು ಮುಗಿಲ ನುಂಗುತಲಿದೆ, ಕಾರಿರುಳಿನ ಸ್ಪಂದನ,</p>
<p>ಕತ್ತಲ ಕಂಪನನ !</p>
<p>ಗರ್ಜರಿಸುತ ಗರ್ಗರಿಸುತ</p>
<p>ಮುಗ್ಗರಿಸುತ ಮಾರುತ ಮರಮರಗಳ ಮುರಿಮುರಿಯುತ</p>
<p>ಕೊಚ್ಚುತ್ತಿದೆ ಪಥದಿ ನುಗ್ಗುತಿಹುದು ಕಟ್ಟು ಕಡಿದು ಸೆರೆಮನೆಯಿಂ ಮುಕ್ತಿ ಪಡೆದ</p>
<p>ಮರುಳರ ಪಡೆ ತೆರದಿ!</p>
<p>ಆಗಸವನು ತಬ್ಬಲೆಂದು ಗಿರಿತರಂಗವೆಬ್ಬಿಸುತ್ತ</p>
<p>ಸಾಗರಭೈರವನು ಕದನಕೆ ನಿಂತಿಹನು !</p>

<!-- 349-8/0445-->

<p>ಮೃತ್ಯುವರ್ಣ ಮಿಂಚುತಿರಲು</p>
<p>ಎಡೆಎಡೆಯೊಳು ತೋರುತಿಹುದು ಲಕ್ಷಲಕ್ಷ ಕರಿಕರಾಳ</p>
<p>ಮೃತ್ಯುಛಾಯೆಯ !</p>
<p>ಹುಚ್ಚುವರಿದು ಕುಣಿಕುಣಿಯುತ ಸಂಕಟಗಳನೀಡಾಡುತ</p>
<p>ಬಾ, ತಾಯಿ, ಬಾ!</p>
<p>ನಲಿನಲಿಯುತ ಬಾ! ಕರಾಳಿ ಕಾಳಿ ನಿನ್ನ ಹೆಸರು,</p>
<p>ಮೃತ್ಯುವೆ ನಿನ್ನುಸಿರು ! ನಿನ್ನಡಿಗಳ ಕಂಪನದಿಂ</p>
<p>ನಿರ್ನಾಮವು ಜಗವು ! ಕಾಲರೂಪಿ, ತಾಯೆ, ನೀನು! ನುಂಗುವೆ ಎಲ್ಲವನು ! ಬಾ, ತಾಯಿ, ಬಾ! |</p>
<p>ಅಳಲುಗಳನ್ನು ಪ್ರೀತಿಸಿ, ಮೃತ್ಯುವನಾಲಿಂಗಿಸಿ, ಮೃತ್ಯುವನಾಲಿಂಗಿಸಿ, ಪ್ರಳಯನಾಟ್ಯಗೈವ ಧೀರನೆಡೆಗೆ ತಾಯಿ ಬರುವಳು!</p>
<p><span class="en">WHO KNOWS HOW MOTHER PLAYS!*</span></p>
<p><span class="en">Perchance a prophet thouWho knows? Who dares touch</span></p>
<p>*<span class="en"> CW, Vol. V, P 439</span></p>

<!-- 349-8/0446-->
<p><span class="en">The depths where Mother hides Her silent failless bolts! Perchance the child had glimpse Of shades, behind the scenes, With eager eyes and strained, Quivering forms-ready To jump in front and be Events, resistless, strong, Who knows but Mother, how, And where, and when, they come? Perchance the shining sage Saw more than he could tell; Who knows, what soul, and when, The Mother makes Her throne?</span></p>
<p><span class="en">What law would freedom bind? What merit guide Her will, Whose freak is gretest order, Whose will resistless law? To child may glories ope Which father never dreamt; May thousand fold in daughter Her powers Mother store.</span></p>
<p>ಯಾರು ಬಲ್ಲರು ತಾಯ ಲೀಲೆಯನ್ನು ! <span class="en">'Who Knows How Mother Plays!' </span>ಎಂಬ ಈ ಕವನ ಸ್ವಾಮಿಜಿಯವರು ದಕ್ಷಿಣ ಕ್ಯಾಲಿಫೋರ್ನಿಯಾದಲ್ಲಿದ್ದಾಗ ಬರೆದದ್ದು. ಇದನ್ನು ಅವರು ಸೋದರಿ ನಿವೇದಿತಗೆ ಕಳಿಸಿಕೊಡುತ್ತಾರೆ. ಜಗನ್ಮಾತೆಯ ಲೀಲೆಗಳ ಸಾಧ್ಯತೆಗಳನ್ನು ಇಂತಿಷ್ಟೇ ಎಂದು ನಿರ್ಣಯ ಮಾಡಿಡಲು ಸಾಧ್ಯವಿಲ್ಲ; ಆಕೆ ಯಾವ ನಿಯಮಗಳಿಂದಲೂ ಬದ್ದಳಲ್ಲ ; ಏನನ್ನು ಹೇಗೆ ಬೇಕಾದರೂ ಮಾಡಬಲ್ಲ ಶಕ್ತಿಶಾಲಿನಿ ಆಕೆ ಎಂಬುದನ್ನು ಈ ಕವನದಲ್ಲಿ ಬೇರೆ ಬೇರೆ ನಿದರ್ಶನಗಳ ಮೂಲಕ ನಿರೂಪಿಸಲಾಗಿದೆ.</p>
<p>ಯಾರು ಬಲ್ಲರು?ನೀನು ದ್ರಷ್ಟಾರನಿರಬಹುದು !</p>

<!-- 349-8/0447-->

<p>ಸದ್ದು ಮಾಡದ, ಗುರಿಯನೆಂದೆಂದು ತಪ್ಪದಿಹ ಮಿಂಚುಗಳ ಮಹತಾಯಿ ಅವಿತಿಟ್ಟ ಆಳವನು ಯಾರು ನಿಲುಕಲುಬಹುದು?</p>
<p>ಇದ್ದಕ್ಕಿದ್ದೋಲೆ ಧುಮುಕಿ ಚಣ ಮಾತ್ರ ಮಿಂಚಿ ಕರಗುತಿಹ ರೂಪಗಳಕಂಗಳಿಗೆ ಕಾಣಿಸುವ ನೋಟದಾಚೆಯ ನೆರಳತುಣುಕೊಂದು ಶಿಶುವಿನ ಕಣ್ಣ ಕಾಣಲುಬಹುದು. ಅವು ಬಂದುದಾವಾಗ, ಎಲ್ಲಿಂದಲೋ, ಅದನು ತಾಯ ಹೊರತಿನಾರು ತಿಳಿಯಲಹುದು?</p>
<p>ನುಡಿಗೆ ನಿಲುಕದ ನಿಜವ ಋಷಿಯು ಕಂಡಿರಬಹುದು; - ಯಾವ ಸಮಯದಿ ಯಾವ ಜೀವದಲಿ ಮಹದ ಎದೆಯ ಸಿಂಹಾಸನದಿ ರಾಜಿಸುವಳೋ, ಅದನಾರು ತಾನೆ ತಾವರಿಯಬಹುದು?</p>
<p>ಮುಕ್ತಿಯನ್ನು ಬಂಧಿಸುವ ಹಗ್ಗ ವಿನ್ನಾವುದಿದೆ? ಅವಳ ಇಚ್ಛೆಗೆ ಯಾವ ನೀತಿಗಡಿಯು? ಮರುಳುಲೀಲೆಯೆ ಅವಳ ಉನ್ನತೋನ್ನತ ತಂತ್ರ, ನುಗ್ಗಿ ಬಹ ಸಂಕಲ್ಪ ಹಿರಿಯ ಮಂತ್ರ! ಪಿತನ ಕನಸಿಗೆ ಬರದ ಸಂಪದದ ಸಿರಿ ಸುತನ</p>

<!-- 349-8/0448-->
<p>ನಪ್ಪಬಹುದು; ತಾಯ ಬಲಕಿಂ ಮಿಗಿಲು ಬಲದ ಗಣಿ ಮಗಳಲ್ಲಿ ಹುದುಗಲಹುದು !<span class="en"> Ouddo we 00 Dato decretowa!</span></p>
<p><span class="en">ANGELSUNAWARES*</span></p>
<p><span class="en">One bending low with load of lifeThat meant no joy, but suffering harsh and hardAnd wending on his way through dark and dismal paths, Without a flash of light from brain or heart To give a moment's cheer, till the line That marks out pain from pleasure, death from life, And good from what is evil was well-nigh wiped from sight, Saw, one blessed night, a faint but beautiful ray of light Descend to him. He knew not what or wherefrom, But called it God and worshipped Hope, an utter stranger, come to him and spread Through all his parts, and life to him meant more Than he could ever dream and covered all he knew, Nay, peeped beyond his world. The Sages Winked, and smiled, and called it “superstition”. But he did feel its power and peace And gently answered back</span></p>
<p><span class="en">“O Blessed Superstition”</span></p>
<p><span class="en">One drunk with wine of wealth and power And health to enjoy them both, whirled on His maddening course till the earth, he thought, Was made for him, his pleasure-garden, and man, The crawling worm, was made to find him sport, Till the thousand lights of joy, with pleasure fed,</span></p>
<p><span class="en">*C.W. Vol. IV, P. 385</span></p>

<!-- 349-8/0449-->

<p><span class="en">That flickered day and night before his eyes, With constant change of colours, began to blur His sight, and cloy his senses; till selfishness, Like a horny growth, had spread all o'er his heart; Bereft of feeling; and life in the sense, So joyful, precious once, a rotting corpse between his arms, Which he forsooth would shun, but more he tried, the more It clung to him; and wished, with frenzied brain, A thousand forms of death, but quailed before the charm, Then sorrow came-and Wealth and Power wentAnd made him kinship find with all the human race In groans and tears, and though his friends would laugh, His lips would speak in grateful accents “O Blessed Misery!"</span></p>
<p><span class="en">II</span></p>
<p><span class="en">One born with healthy frame-but not of will That can resist emotions deep and strong, Nor impulse throw, surcharged with potent strength, And just the sort that pass as good and kind, Beheld that he was safe, whilst others long And vain did struggle 'gainst the surging waves. Till, morbid grown, his mind could see, like flies That seek the putrid part, but what was bad. Then Fortune smiled on him, and his foot slipped. That ope'd his eyes for e’er, and made him find That stones and trees ne'er break the law, But stones and trees remain; that man alone Is blest with power to fight and conquer Fate, Transcending bounds and laws. From him his passive nature fell, and life appeared As broad and new, and broader, newer grew, Till light ahead began to break, and glimpse of That Where Peace Eternal dwells-yet one can only reach By wading through the sea of struggles-courage-giving came. Then looking back on all that made him kin To stocks and stones, and on to what the world Had shunned him for, his fall, he blessed the fall, And with a joyful heart, declared it</span></p>
<p><span class="en">"Blessed Sin!"</span></p>

<!-- 349-8/0450-->
<p>ಸುಪ್ತ ದೈವರು ಸ್ವಾಮಿಜಿಯವರು ೧೮೯೮ರ ಸೆಪ್ಟೆಂಬರ್ ೧ ರಂದು ಕಾಶ್ಮೀರದಲ್ಲಿದ್ದಾಗ ರಚಿಸಿದ <span class="en">'Angels Unawares' </span>ಎಂಬ ಇಂಗ್ಲಿಷ್ ಕವನ ಇದರ ಮೂಲ. ಪ್ರತಿಯೊಬ್ಬ ವ್ಯಕ್ತಿಯ ಪ್ರಗತಿಗೂ ಅವನಿಗೇ ತೀರ ವಿಶಿಷ್ಟವಾದ ನಿಯಮಗಳಿರುತ್ತವೆ. ಪ್ರತಿಯೊಬ್ಬನು ತನ್ನದೇ ಆದ ಈ ನಿಯಮಗಳಿಗೆ ಅನುಗುಣವಾಗಿಯೇ ಬೆಳೆಯಬೇಕಾಗುತ್ತದೆ. ಹೀಗಾಗಿ ಈ ನಿಯಮಗಳನ್ನು ಸಾಧಾರಣೀಕರಿಸಿ ಸರ್ವರಿಗೂ ಅನ್ವಯಿಸಲು ಪ್ರಯತ್ನಿಸುವುದು ಅವೈಜ್ಞಾನಿಕವೆನ್ನುತ್ತಾರೆ ಸ್ವಾಮಿಜಿ, ಒಂದೇ ಸಂಗತಿ ಒಬ್ಬನ ಬೆಳವಣಿಗೆಗೆ ಪೂರಕವಾದರೆ ಇನ್ನೊಬ್ಬನ ಬೆಳವಣಿಗೆಗೆ ಮಾರಕವಾಗುತ್ತದೆ.......ಒಬ್ಬ ಮನುಷ್ಯನ ವಿಧಾನ ತಪ್ಪನ್ನಲು ನಿಮಗೇನು ಹಕ್ಕಿದೆ? ನಿಮ್ಮ ವಿಷಯದಲ್ಲಿ ಅದು ತಪ್ಪಿರಬಹುದು. ಎಂದರೆ, ಆ ವಿಧಾನವನ್ನು ಅನುಸರಿಸುವುದರಿಂದ ನೀವು ಅವನತಿ ಹೊಂದಬಹುದು. ಆದರೆ ಇದರ ಅರ್ಥ ಅದನ್ನು ಅನುಸರಿಸುವ ಆ ಇನ್ನೊಬ್ಬನೂ ಅವನತಿ ಹೊಂದುವನೆಂದಲ್ಲ. ಆದ್ದರಿಂದ ....ನಿಮಗೆ ತಿಳಿವಳಿಕೆ ಇದ್ದು, ಒಬ್ಬ ವ್ಯಕ್ತಿ ದುರ್ಬಲನಾಗಿರುವುದನ್ನು ಕಂಡರೆ, ಅವನನ್ನು ಹೀಯಾಳಿಸಬೇಡಿ....” ಇದು ಸ್ವಾಮಿಜಿಯವರ ಸಿದ್ದಾಂತ <span class="en">(Complete Works, Vol. I, P.470), </span>ಹೀಗಾಗಿ ವ್ಯವಹಾರದ ಸ್ವರದಲ್ಲಿ ಒಳಿತಾಗಲಿ ಕೆಡುಕಾಗಲಿ, ಪ್ರಯೋಜಕವಾಗಲಿ ನಿಪ್ರಯೋಜಕವಾಗಲಿ ನಿರಪೇಕ್ಷವಾದುದಲ್ಲ; ಆಯಾ ವ್ಯಕ್ತಿಗೆ, ಆಯಾ ಸಂದರ್ಭಕ್ಕೆ ತಕ್ಕಂತೆ ಸಾಪೇಕ್ಷವಾದುದು. ಪ್ರಸ್ತುತ ಕವನದಲ್ಲಿಯೂ ಈ ತತ್ಯ ರೂಪುದಾಳಿರುವುದನ್ನು ಕಾಣಬಹುದು. ಈ ಕವನದ ಮೂರು ಭಾಗಗಳಲ್ಲಿ ಸ್ವಾಮಿಜಿ ಮೂರು ಬಗೆಯ ವಿಭಿನ್ನ ವ್ಯಕ್ತಿತ್ವಗಳ ಜೀವನಚಿತ್ರಣಗಳನ್ನು ನೀಡುತ್ತಾರೆ. ದುಃಖ-ಸಂತಾಪಗಳಲ್ಲಿ ಮುಳುಗಿರುವ ಮೊದಲನೆಯ ವ್ಯಕ್ತಿಯ ಜೀವನದಲ್ಲಿ 'ಕಿರಣವೊಂದು' ಬಂದು ಪರಿವರ್ತನೆಯನ್ನು ತಂದಾಗ ಅವನು ಅದನ್ನು ತಾರ್ಕಿಕವಾಗಿ ವಿವರಿಸಲಾಗದ ಸ್ಥಿತಿಯಲ್ಲಿರುತ್ತಾನೆ. ಹೀಗಾಗಿ, ತಿಳಿದವರೆನ್ನಿಸಿಕೊಂಡವರು ಅದನ್ನೊಂದು ಮೌಡ್ಯವೆಂದರೂ ಆ ಮೌಡ್ಯವೇ ಅವನಿಗೆ ಧನ್ಯತಾಸ್ವರೂಪದ್ದಾಗಿರುತ್ತದೆ. ಭೋಗದುನ್ಮಾದದಲ್ಲಿ ಮುಳುಗಿದ್ದ ಎರಡನೆಯ ವ್ಯಕ್ತಿಗೆ ದೈವವು ನೋವು-ಸಂಕಟಗಳ ರೂಪದಲ್ಲಿ ಬರುತ್ತದೆ. ಆ ಮೂಲಕವೇ ಆತ ಉದ್ದಾರದ ಹಾದಿಯನ್ನು ಹಿಡಿಯುತ್ತಾನೆ. ಇದನ್ನು ಅರಿಯಲಾಗದವರು ಅವನ ನೋವಿಗಾಗಿ ಕನಿಕರಿಸಿದರೂ, ಅವನು ಮಾತ್ರ ಸಂಕಟದಲ್ಲಿಯೇ ಧನ್ಯತೆಯನ್ನು ಕಂಡುಕೊಳ್ಳುತ್ತಾನೆ. ಮೂರನೆಯವನು ನಿಷ್ಕ್ರಿಯತೆಯಲ್ಲಿ ಸಜ್ಜನಿಕೆಯನ್ನು ಪಡೆದಿರುವ ವ್ಯಕ್ತಿ. ಆದರೆ ತನ್ನ ಈ ಸ್ಥಿತಿಯನ್ನು ಒಂದು ಸಿದ್ದಿಯೆಂದು ಭ್ರಮಿಸುವ ಈತ ಎಲ್ಲದರಲ್ಲೂ ದೋಷವನ್ನು ಕಾಣುವುದರಲ್ಲೇ ನಿರತನಾಗಿರುತ್ತಾನೆ. ಹೀಗಾಗಿ ದೈವ ಈತನಿಗೆ ಅಧಃಪತನದ ರೂಪದಲ್ಲಿ ಬರುತ್ತದೆ. ತಾನೇ ಜಾರಿಬಿದ್ದಾಗ ಈತ ಕ್ರಿಯಾತ್ಮಕನಾಗುತ್ತಾನೆ; ಪ್ರಗತಿಯ ಹಾದಿಯಲ್ಲಿ ಸೆಣಸಲಾರಂಭಿಸುತ್ತಾನೆ. ಇದನ್ನು ತಿಳಿಯದವರು ಅವನನ್ನು ಅಧಃಪತನಕ್ಕಾಗಿ ಮೂದಲಿಸಿದರೂ, ಅವನಿಗೆ ಮಾತ್ರ ಆ ಅಧಃಪತನಕ್ಕಾಗಿ ಕ್ಷಣವೇ ಧನ್ಯತೆಯ ಮೂಲವಾಗುತ್ತದೆ. ಆದ್ದರಿಂದಲೇ ಯಾವುದೂ ತನ್ನಷ್ಟಕ್ಕೇ ವರವೂ ಅಲ್ಲ, ಶಾಪವೂ ಅಲ್ಲ; ಅದು ವ್ಯಕ್ತಿಯ ಪ್ರಗತಿಯ ಮೇಲೆ ಉಂಟುಮಾಡುವ ಪರಿಣಾಮದ ದೃಷ್ಟಿಯಿಂದ ಮಾತ್ರ ಅದರ ನಿಜವಾದ ಸ್ವರೂಪವನ್ನು ಅರಿಯಲು ಸಾಧ್ಯ ಎನ್ನುವುದೇ ಈ ಕವನದಲ್ಲಿ ಮೈದಾಳಿರುವ 'ದರ್ಶನ'.</p>

<!-- 349-8/0451-->

<p>-೧ಜೀವನದ ಭಾರದಲಿ ಕುಗ್ಗಿ ನಡೆದಿಹನೊಬ್ಬ - ಅದರಲ್ಲಿ ನಲಿವಿಲ್ಲ, ಬರಿಯ ಕಡು ಕಷ್ಟ. ಕತ್ತಲ-ನಿರಾಸೆಗಳ ದಾರಿ ಸವೆಸುತ್ತಿಹನು - ಚಣಕಾಲವಾದರೂ ಸಂತಸವನೀವುದಕೆ ಬುದ್ದಿಯಿಂದಲೊ ಭಾವದಿಂದಲೊ ಬೆಳಕು ಒಂದಿನಿತಿಲ್ಲ. ಕಟ್ಟ ಕಡೆಗೆ ನೋವು-ನಲಿವಿನ ನಡುವೆ, ಸಾವು-ಬದುಕಿನ ನಡುವೆ, ಒಳಿತು-ಕೆಡುಕಿನ ನಡುವೆ ಇರುವ ಗೆರೆ ಅಳಿಸಿಯೇ ಹೋಗಿತ್ತು. ಇಂತಿರಲು ಒಂದಿರುಳು ಮಸಕು ಮಸಕಾದರೂ ಬೆಳಗುತಿಹ ಕಿರಣವೊಂದು ತನ್ನೆಡೆಗೆ ಇಳಿವುದನು ಕಂಡನವನು; ಯಾವುದದು, ಎಲ್ಲಿಂದ ಬಂದಿತದು ಎಂಬುದನ್ನು ಅರಿಯನವನು. ದೇವರೆನ್ನುತ ಅದನು ಕರೆದು ಪೂಜಿಸಿದನು.</p>
<p>ಕಲ್ಪನೆಗು ನಿಲುಕದಿಹ ಭರವಸೆಯು ಬಂತು - ಅವನಿರವಿನಂಗಾಂಗವೆಲ್ಲವನು ವ್ಯಾಪಿಸಿತು. ಕನಸಿನಲು ಊಹಿಸದ ತೆರದಿ ಅವನಿಗೆ ಬದುಕು ಸಾರ್ಥಕತೆಯನು ತೆಳೆದು ಅವನ ತಿಳಿವೆಲ್ಲವನು ಒಳಗೊಂಡಿತು; ಮತ್ತೆ ಜಗದಾಚೆಗೂ ಇಣುಕಿತು !</p>
<p>ಅದ ಕಂಡು ಪಂಡಿತರು ಕಣ್ಣ ಮಿಟುಕಿಸಿ ನಕ್ಕು, ಅದನೊಂದು</p>

<!-- 349-8/0452-->
<p>“ಮೂಢತನ'ವೆಂದೂರೆದರು. ಇಂತಾದರೂ ಅದರ ಶಕ್ತಿಯನ್ನು ಶಾಂತಿಯನು ಅನುಭವಿಸುತಿದ್ದ ನವನು; ಮೆಲುನುಡಿಯೊಳೇ ತಾನು ಮಾರ್ನುಡಿದನು - 'ಓ, ಮೌಡ್ಯವೇ, ಧನ್ಯ ಧನ್ಯ ನೀನು!?</p>
<p>-</p>
<p>-೨</p>
<p>-೨</p>
<p>ಐಶ್ವರ್ಯ-ಅಧಿಕಾರಗಳ ಮದಿರೆಯನು ಕುಡಿದು ಉನ್ಮತ್ತನಾಗಿದ್ದ ನವನೊಬ್ಬನು ಭೋಗಿಸಲು ಆರೋಗ್ಯವೂ ಇತ್ತು ಆ ವ್ಯಕ್ತಿಗೆ. ಗಿರಗಿರನೆ ಬುಗುರಿಯೊಲು ಸುತ್ತುತ್ತ ತೇಲುತ್ತ ಸಾಗುತಿದ್ದನು ತನ್ನ ಹುಚ್ಚುದಾರಿಯಲಿ: 'ಈ ಭೂಮಿ, ನನ್ನದಿದೊ, ಸಂತಸದ ಉದ್ಯಾನ, ನನಗಾಗಿ ಮಾಡಿರುವ ಸುಖದಾಗರ; ಇಲ್ಲಿ ತೆವಳುತ್ತಿರುವ ಈ ಮನುಜಕ್ರಿಮಿ ನನ್ನ ಆಟದಾ ಬೊಂಬೆ - ನಾ ಸೂತ್ರಧಾರ !” ಭೋಗತೈಲದಿ ಉರಿವ ಸಂತಸದ ಸಾಸಿರದ ದೀಪಗಳನು, ಬಣ್ಣಗಳ ಬದಲಿಸುತ ಹಗಲಿರುಳು ಕಣ್ಮುಂದೆ ಕುಣಿಕುಣಿವ ಆಸೆಗಳ ಕುಡಿಗಳನ್ನು ಕಂಡು ಕಂಡೂ ಕಂಡು ಮಂಜುಕವಿಯಿತು ದೃಷ್ಟಿ; ಇಂದ್ರಿಯಗೊ ಎಲ್ಲವೂ ಸಪ್ಪೆ ಸಪ್ಪೆ. ಸ್ವಾರ್ಥವೆಲ್ಲವು ಮುಳ್ಳುಕಂಟಿಯೊಲು ಬೆಳೆಬೆಳೆದು ಹರಡಿಕೊಂಡಿತು ಎದೆಯ ಬಯಲ ತುಂಬ. ನಲಿವೆಲ್ಲ ನೋವಾಗ, ಭಾವನೆಯ ಶೂನ್ಯತೆಯು; ಇಂದ್ರಿಯದ ಬದುಕಂದು</p>

<!-- 349-8/0453-->

<p>ಸಂತಸದ ಕಡಲಿನಲೆಯನ್ನೇಳಿಸುತ್ತಿತ್ತು, ಇಂದು ತೋಳಪುಗೆಯ ಬಲೆಯೊಳಗೆ ಸಿಲುಕಿರುವ ಕೊಳೆತ ಹೆಣವು ! ಕೊಡಹುವೆನು ಇದನೆಂದು ಮರಮರಳಿ ಯತ್ನಿಸಿದ - ಬಿಡಿಸಿದಷ್ಟೂ ಅಂಟು ಬೆಳೆಯುತಿತ್ತು ! ಹುಚ್ಚು ಕೆರಳಿತು, 'ಸಾವು ಸಾಸಿರದ ರೂಪದಲ್ಲಿ ಮುತ್ತಬಾರದೆ ಎನ್ನ?' ಜೀವದಾಸೆಯ ಮುಂದೆ ಸಾವು ನಿಲುವುದೆ?ಎಲ್ಲೊ ಮುದುಡಿ ಮಲಗಿತ್ತು. ಆಗ ಬಂದಿತು ನೋವು-ಸಂಕಟದ ಸಾಗರವು - ಐಶ್ವರ್ಯ-ಅಧಿಕಾರ ಮಂಗಮಾಯ ! ಕೆಳಗೆ ಉರುಳಿದನಿವನು - ಕಂಡುಕೊಂಡನು ತನ್ನ ಸೋದರತೆಯನು ಸಕಲ ಮನುಜಕುಲದಿ. ನರಳಾಟ-ಕಂಬನಿಯ ಕಂಡು ನೇಹಿಗರೆಲ್ಲ ನಗುತಿದ್ದರೂ ಇವನ ತುಟಿಗಳು ಮಾತ್ರ ಎದೆ ತುಂಬಿ ಬಹ ಭಾವಸಾಗರವ ನುಡಿದಿಹವು“ಸಂಕಟವೆ ನೀನಿಂದು ಧನ್ಯ, ಧನ್ಯ !?</p>
<p>ಮತ್ತೊಬ್ಬನಿದ್ದ ನವ ದೃಢಕಾಯನು - ಹೃದಯದಾಳದ ಪ್ರಬಲ ಭಾವದಲೆಗಳ ತಡೆವ ಸಂಕಲ್ಪಶಕ್ತಿಯನ್ನು ಪಡೆಯದವನು; ಅವ್ಯಕಶಕ್ತಿಯಲಿ ನುಗ್ಗಿ ಬರುತಿಹ ಚಿತ್ರದೊತ್ತಡದ ರಭಸವನು ತಡೆಯದವನು. ಜಗದ ಕಣ್ಣಲ್ಲಿವನು ಸಜ್ಜನನು, ಕರುಣಾಳು;</p>

<!-- 349-8/0454-->
<p>ನುಗ್ಗಿ ಬಹ ಅಲೆಯೆದುರು ಗುದ್ದಾಡುತಿರೆ ಪರರು ಸುಕ್ಷೇಮ ಇವನಿಲ್ಲಿ, ಆಪತ್ತುಗಳಿಗೆಂದು ಸಿಲುಕದವನು!</p>
<p>ಕೊಳೆತು ನಾರುವ ಹುಣ್ಣನರಸಿ ಹೋಗುವ ನೊಣದ ತೆರದಲಿತನ ಮನಸು ಹೀನವಾಯ್ತು; ಎಲ್ಲೆಲ್ಲು ದೋಷವನೆ ಹುಡುಕುತಿತ್ತು. ಕಡೆಗೊಮ್ಮೆ ವಿಧಿಯೊಲುಮೆ ಇವನಿಗಾಯ್ತು - ಜಾರಿಬಿದ್ದನು ಕೂಪದಾಳದಲ್ಲಿ! ಆಗ ತೆರೆಯಿತು ಇವನ ಬಗೆಗಣ್ಣು ಮತ್ತೊಂದು ಮುಚ್ಚದಂತೆ: ಕಲ್ಲು -ಮರ-ಮಣ್ಣುಗಳು ನಿಯಮಗಳ ಮುರಿಯುವವೆ? ಆದರೆಂದೆಂದಿಗೂ ಅವು ಮರವು-ಮಣ್ಣು! ಮನುಜನೊಬ್ಬನೆ ವಿಧಿಯ ಸಣಸಿ ಗುದ್ದಾಡುವನು, ನಿಯಮ-ಮಿತಿಗಳನೆಲ್ಲ ಮೀರಿ ಗೆಲ್ಲುವನು - ಈ ನಿತ್ಯಸತ್ಯವನ್ನು ಕಂಡನವನು.</p>
<p>ಸಪ್ಪತನ ಅವನಿಂದ ದೂರವಾಯ್ತು; ಹೊಸತು ದೃಷ್ಟಿಯಲೀಗ ಬದುಕು ವಿಸ್ತರಿಸಿರಲು ಬೆಳೆಬೆಳೆದು ವಿಸ್ತರಿಸಿ ನಿಂದನವನು. ಬೆಳಕು ಮೂಡಿತು - ನಿತ್ಯ ಶಾಂತಿಧಾಮದ ಇಣುಕುನೋಟ ಕಂಡಿತು - ಅದನು ಸೇರಲೊಂದೇ ದಾರಿ ಲೋಕದಲ್ಲಿ, ಸಂಘರ್ಷಸಾಗರದ ಮಧ್ಯದಲ್ಲಿ.</p>

<!-- 349-8/0455-->

<p>ಈಸುತ್ತ ಸಾಗಿದನು, ಎದೆಗಾರಿಕೆಯ ಹೊನಲು ಹರಿಯಿತಲ್ಲಿ !</p>
<p>ಬಳಿಕ ಹಿಂದಕೆ ತಿರುಗಿ ನೋಡಿದಾಗ ಅವ ಕಂಡುದೇನನ್ನು? - ಕಲ್ಲು-ಮರ-ಮಣ್ಣುಗಳ ಇರವಿನೊಳಗೊಂದಾಗಿ ತನ್ನ ತಾ ಮರೆತಿದ್ದ ದಿನಗಳನ್ನು; ಯಾವ ಕಾರಣಕೆ ಜಗ ಇವನಾಚೆಗಟ್ಟಿತ್ತೂ ಆ ಅಧಃಪತನದ ಕ್ಷಣಗಳನ್ನು ! ಎದೆ ತುಂಬಿ ಬಂದಿರಲು ಉದ್ಯೋಷಗೈದನವ - “ಓ, ಅಧಃಪತನವೇ, ಧನ್ಯ ನೀನು!?</p>
<p><span class="en">HOLDONYETA WHE, BRAVEHEART*</span></p>
<p><span class="en">If the sun by the cloud is hidden a bit, If the welkin shows but gloom, Still hold on yet a while, brave heart, - The victory is sure to come.</span></p>
<p><span class="en">No winter was but summer came behind, Each hollow crests the wave, They push each other in light and shade;</span></p>
<p><span class="en">Be steady then and brave.</span></p>
<p><span class="en">The duties of life are sore indeed, And its pleasures fleeting, vain, The goal so shadowy seems and dim, Yet plod on through the dark, brave heart,</span></p>
<p><span class="en">With all thy might and main.</span></p>
<p><span class="en">Not a work will be lost, no struggle vain, Though hopes be blighted, powers gone;</span></p>
<p><span class="en">#C.W, Vol IV, P. 389</span></p>

<!-- 349-8/0456-->
<p><span class="en">Of thy loins shall come the heirs to all, Then hold on yet a while, brave soul,</span></p>
<p><span class="en">No good is ePer undone.</span></p>
<p><span class="en">Though the good and the wise in life are few, Yet theirs are the reins to lead, The masses know but late the worth;</span></p>
<p><span class="en">Heed none and gently guide. With thee are those who see afar, With thee is the Lord of might, All blessings pour on thee, great soul, To thee may all come right!</span></p>
<p>ಧೀರಾತ್ಮನಿಗೆ <span class="en">'Hold on Yet a while Brave Heart' </span>ಎಂಬ ಈ ಇಂಗ್ಲಿಷ್ ಕವನವನ್ನು ಸ್ವಾಮಿಜಿ ತಮ್ಮ ಶ್ರದ್ದಾವಂತ ಶಿಷ್ಯನಾದ ಖೇತ್ರಿಯ ಮಹಾರಾಜನಿಗೆ ಬರದು ಕಳಿಸಿದ್ದರು. ಎಂತಹ ಪ್ರತಿಕೂಲ ಪರಿಸ್ಥಿತಿಯಲ್ಲೂ ಎದಗೆಡದೆ ಮುಂದುವರಿಯಬೇಕೆಂಬ ಸ್ಫೂರ್ತಿದಾಯಕ ಕರೆ ಈ ಕವನದಲ್ಲಿದೆ.</p>
<p>ಸೂರ್ಯನು ಮುಗಿಲಲಿ ಮರೆಯಾಗಿದ್ದರು, ಕಾಳಿಮಯಲಿ ಬಾನ್ ಮುಳುಗಿದರು, ಹತಾಶಗೊಳದಿರು, ಓ ಧೀರಾತ್ಮನೆ, ಜಯವದು ನಿಶ್ಚಿತ, ನಿಶ್ಚಿತವು !</p>
<p>ಶ್ಚಿತವು !</p>
<p>ಶಿಶಿರದ ಬೆನ್ನೆಡೆ ವಸಂತ ಬರುವುದು, ಇಳಿದರು ಅಲೆ ಮೇಲೇಳುವುದು; ನೆರಳ ನಡುವಿನಿಂ ಬೆಳಕು ನುಗ್ಗುವುದು</p>
<p>- ಸ್ಥಿರವಾಗಿರು, ಓ ಧೀರಾತ್ಮ !</p>
<p>ಬಾಳ ಹೊಣೆಗಳವು ಬೇವಾಗುವವು, ಸಂತಸ ಕ್ಷಣದಲ್ಲಿ ಮುಗಿಯುವುದು;</p>

<!-- 349-8/0457-->

<p>ಗುರಿಯನು ನೆರಳದು ನುಂಗುವುದು</p>
<p>- ಕತ್ತಲ ಸೀಳುತ ನಡೆ, ಧೀರಾತ್ಮನೆ,</p>
<p>ಸಂತತ ಸಾವಿರ ಯತ್ನದಲಿ ! ಇಟ್ಟ ಅಡಿಗಳು, ಪಟ್ಟ ಪಾಡುಗಳು ವ್ಯರ್ಥವಲ್ಲವೆಂದೆಂದಿಗೂ; ಕನಸು ಕರಗಿದರು, ಶಕ್ತಿಗುಂದಿದರು ನಿನ್ನುದ್ಧಾರಕನುದಿಸುವನು!</p>
<p>- ತಡೆ, ತಡದಿರು ನೀ, ಓ ಧೀರಾತ್ಮನೆ, ಒಳಿತೆಂದಿಗು ಅಳಿಯುವುದಿಲ್ಲ!</p>
<p>ತಿಳಿದು ಬಾಳುವರು ಕೆಲವರಾದರೂ ಅವರೆ ಬಾಳೆ ಬೆಳಕೀಯುವರು; ಮಂದಿ ನಿಜದ ಬೆಲೆಯರಿವುದೆಂದಿಗೋ, ಕಿವುಡನೆನಿಸವರ ನುಡಿಗಳಿಗೆ !</p>
<p>ದೂರದರ್ಶಿಗಳು ನೆರವಿಗೆ ನಿಲುವರು, ಸರ್ವಶಕ್ತ ನಿನ್ನೊಡನಿಹನು; ಹರಕೆಯದಲ್ಲವು ಹರಿದು ಬರಲಿ, ನೀ ನಡೆ, ಧೀರಾತ್ಮನೆ, ಗುರಿಯೆಡೆಗೆ !</p>
<p><span class="en">TO THE AWAKENED INDIA*</span></p>
<p><span class="en">Once more awake!</span></p>
<p><span class="en">For sleep it was, not death, to bring thee life Anew, and rest to lotus-eyes, for visions Daring yet. The World in need awaits, OTruth! No death for thee!</span></p>
<p>**<span class="en"> C.W, Vol. V, P. 387</span></p>

<!-- 349-8/0458-->
<p><span class="en">Resume thy march,</span></p>
<p><span class="en">With gentle feet that would not break the peaceful rest even of the roadside dust That lies so low. Yet strong and stedy, Blissful, bold, and free. Awakener, ever Forward! Speak thy stirring words.</span></p>
<p><span class="en">Thy home is gone,</span></p>
<p><span class="en">Where loving hearts had brought thee up, and Watched with joy thy growth. But Fate is strongThis is the law-all things come back to the source They sprung, their strength to renew.</span></p>
<p><span class="en">Then start afresh</span></p>
<p><span class="en">From the land of thy birth, where vast cloud-belted Snows do bless and put their strength in thee, For working wonders new. The heavenly River tune thy voice to her own immortal song; Deodar shades give thee eternal peace.</span></p>
<p><span class="en">And all above,</span></p>
<p><span class="en">Himala's daughter Uma, gentle, pure, The Mother that resides in all as Power And Life, who works all works and Makes of One the world, whose mercy Opens the gate to Truth and shows The One in All, give thee untiring</span></p>
<p><span class="en">Strength, which is Infinite Love. They bless thee all,</span></p>
<p><span class="en">The seers great, whom age nor clime Can claim their own, the fathers of the Race, who felt the heart of Truth the same, And bravely taught to man ill-voiced or well. Their servant, thou hast got The secret-'tis but one.</span></p>
<p><span class="en">Then speak, O Love</span></p>
<p><span class="en">Before thy gentle voice serene, behold how Visions melt, and fold on fold of dreams</span></p>

<!-- 349-8/0459-->

<p><span class="en">Departs to void, till Truth and Truth alone, In all its glory shines</span></p>
<p><span class="en">And tell the world</span></p>
<p><span class="en">Awake, arise, and dream no more! This is the land of dreams, where Karma Weaves unthreaded garlands with our thoughts, Of flowers sweet or noxious, and none Has root or stem, being born in naught, which The softest breath of Truth drives back to Primal nothingness. Be bold, and face The Truth! Be one with it! Let visions cease, Or, if you cannot, dream but truer dreams, Which are Eternal Love and Service Free.</span></p>
<p>'ಪ್ರಬುದ್ಧ ಭಾರತಕ್ಕೆ ಶ್ರೀನಗರದಲ್ಲಿ ೧೮೯೮ರ ಜೂನ್ ತಿಂಗಳಿನಲ್ಲಿ ಪ್ರಬುದ್ಧ ಭಾರತ' ಪತ್ರಿಕೆಗೆ ರಚಿಸಿದ ಕವನ; ಮೊದಲು ಮದ್ರಾಸಿನಿಂದ ಪ್ರಕಟವಾಗುತ್ತಿದ್ದ ಪತ್ರಿಕೆ ಆಲೊರಾಕ್ಕೆ ವರ್ಗಾವಣೆಯಾದ ಸಂದರ್ಭ. ಸತ್ಯದ ಮುಖವಾಣಿಯಾಗಬೇಕೆಂದು ಸ್ವಾಮಿಜಿಯವರು ಪತ್ರಿಕೆಗೆ ನೀಡಿದ ಕರೆ ಈ ಕವನದಲ್ಲಿದೆ. ಏಳು ನೀ ಮತ್ತೊಮ್ಮೆ !</p>
<p>ನಿನ್ನದಿದು ಬರಿ ನಿದ್ರೆ, ಮರಣವಲ್ಲವಿದು; ಬಳಲಿದ್ದ ನಯನಕುಸುಮಗಳ ಭಾರವ ಕಳೆದು ಭವ್ಯತಮ ದರ್ಶನಕ್ಕೆ ಸಜ್ಜುಗೊಳಿಸಿಹುದು; ಜಗವೆಲ್ಲ ನಿನಗಾಗಿ ಕಾಯುತಿಹುದು, ಪರಮಸತ್ಯವೆ, ನಿನಗೆ ಅಳಿವಿಲ್ಲವು!</p>
<p>ಮತ್ತೆ ಮುನ್ನಡೆ ನೀನು!</p>
<p>ಶಾಂತಿ-ವಿಶ್ರಾಂತಿಗಳ ಕೆಡಿಸದಂತೆ, ಬೀದಿಧೂಳೂ ಕೂಡ ಅಲುಗದಂತೆ ಮೆಲ್ಲಡಿಯನಿಟ್ಟರೂ ದಿಟ್ಟ ನಡೆ ನಿನದಿರಲಿ; ಬಿಡುಗಡೆಯ ಆನಂದ ಹೊರಹೊಮ್ಮಲಿ;</p>

<!-- 349-8/0460-->
<p>ಸ್ಫೂರ್ತಿವಾಣಿಯು ಮತ್ತೆ ಚಿಮ್ಮುತಿರಲಿ! ಇನ್ನಿಲ್ಲ ನಿನಗೆ ಮನೆ</p>
<p>ಒಲವಿನೆದೆಗಳು ನಿನ್ನ ಬೆಳಸಿದ್ದುವಲ್ಲಿ. ಇಂತಾದರೂ ವಿಧಿಯೆ ಬಲು ಪ್ರಬಲವಿಲ್ಲಿ. ನಿಯಮವಿದು - ವ್ಯಕ್ತ ವಸ್ತುಗಳೆಲ್ಲ ಮತ್ತೊಮ್ಮೆ ತಮ್ಮ ಮೂಲಕ ತಾವು ಬರಲೆಬೇಕು; ನವಚೇತನವ ಮರಳಿ ಪಡೆಯಬೇಕು.</p>
<p>ಹೊಸ ಹೆಜ್ಜೆಯಿಟ್ಟು ನಡೆ</p>
<p>ನಿನ್ನ ತಾಯ್ಕೆಲದಿಂದ; ಮೋಡದೊಡ್ಯಾಣವನು ತೊಟ್ಟು ಹಿಮಶಿಖರವದು ಹೊಸ ವಿಸ್ಮಯಕ ಹರಸಿ ಬಲ ತುಂಬಿದೆ; ದೇವನದಿಯಮರಗಾನದ ಮಧುರ ಶ್ರುತಿಯೊಡನೆ ನಿನ್ನ ದನಿ ಸಮಶ್ರುತಿಯ ಮಿಡಿಯುತ್ತಿದೆ; ದೇವತರು ನೆರಳು ಶಾಂತಿಯ ಚೆಲ್ಲಿದೆ.</p>
<p>ಎಲ್ಲಕ್ಕೂ ಮಿಗಿಲಾಗಿ</p>
<p>ಉಮೆ ಹೈಮವತಿಯವಳು, ಜೀವಿಗಳ ಎದೆಯಲ್ಲಿ ತಾಯಾಗಿ ನಿಂತುಸಿರ ತುಂಬಿದವಳು, ಎಲ್ಲವನು ಮಾಡುವಳು, ಜಗವನೊಂದಾಗಿಪಳು, ಕರುಣೆಯಲಿ ದಿಟದ ಬಾಗಿಲ ತೆರೆವಳು, ಆ ಅನೇಕದ ಒಡಲಿನೇಕವನು ತೋರುವಳು, ದಣಿವರಿಯದಿಹ ಶಕ್ತಿ, ಒಲವೀವಳು.</p>
<p>ನಿನ್ನ ಹರಸಲಿ ಅವರು</p>
<p>ಆ ಮಹಾ ಋಷಿಗಳು, ಕಾಲದೇಶಗಳನ್ನು</p>

<!-- 349-8/0461-->

<p>ಮೀರಿದವರು; ಕುಲಕೆ ಮೊದಲಿಗರವರು, ದಿಟದಾಳಕಿಳಿದವರು, ಮಸಕುನುಡಿಯೊಳೊ ಸ್ಪಷ್ಟವಾಣಿಯೊಳೊ ಸಾರಿದರು ಪರಮ ಸತ್ಯವನವರು, ಧೀರರವರು; ಅವರ ಕಿಂಕರನು ನೀ, ಗುಟ್ಟನರಿತಿರುವೆಹಲವಿಲ್ಲವಿಲ್ಲಿ ತಾನಲ್ಲವೊಂದೆ.</p>
<p>ನನ್ನೊಲವೆ ನುಡಿ ನೀನು</p>
<p>ಮೃದುಮಧುರಗಂಭೀರ ವಾಣಿಯನ್ನಾಲಿಸುತ ಮೃಗಜಲವು ಬತ್ತುವುದು, ಕನಸು ಕರಗುವುದು; ಸತ್ಯವೊಂದೇ ಕೊನೆಗೆ ತನ್ನೆಲ್ಲ ವೈಭವದಿ ಬೆಳಕೀವುದು.</p>
<p>ಸಾರು ನೀ ಲೋಕಕ್ಕೆ:</p>
<p>ಏಳು, ಮೇಲೇಳೇಳು, ಕನಸ ಕಾಣದಿರು! ಈ ಸ್ವರಾಜ್ಯದೊಳು ಮನವೆಂಬ ಕಟು-ಮಧುರ ಪುಷ್ಪಗಳ ಮಾಲೆಯನು ಕರ್ಮವದು ಕಟ್ಟುವುದು ಸೂತ್ರವಿಲ್ಲದಲೆ ! ಅಡಿಮುಡಿಗಳದಕಿಲ್ಲ - ಸೊನ್ನೆಯಿಂ ಬಂದುದದು ಸೊನ್ನೆಯಲೆ ಕರಗುವುದು ಸತ್ಯದುಸಿರದು ಇನಿತೆ | ಸೋಕಿ ಸುಳಿದಿರಲು, ಧೈರ್ಯದಲಿ ಸತ್ಯಕ್ಕೆ ಮುಖವಾಗು, ಒಂದಾಗು ಸತ್ಯದಲಿ, ಕನಸೆಲ್ಲ ತಾನಳಿಯಲಿ. ಇಲ್ಲದಿರೆ ನಿಜದ ಕನಸುಗಳ ನೀ ಕಾಣದುವೆ ಶಾಶ್ವತದ ಪ್ರೇಮ ಮೇಣ್ ನಿಃಸ್ವಾರ್ಥ ಸೇವೆ.</p>

<!-- 349-8/0462-->
<p>-</p>
<p>-</p>
<p>-</p>
<p>-</p>
<p><span class="en">TO THE FOURTH OF JULY* Behold, the dark clouds melt away, That gathered thick at night, and hung So like a gloomy pall above the earth! Before thy magic touch, the world Awakes. The birds in chorus sing. The flowers raise their star-like crownsDew-set, and wave thee welcome fair. The lakes are opening wide in love Their hundred thousand lotus-eyes To welcome thee, with all their depth. All hail to thee, thou Lord of Light! A welcome new to thee, today, O Sun! Today thou sheddest Liberty! Bethink thee how the world did wait, And search for thee, through time and clime. Some gave up home and love of friends, And went in quest of thee, self-banished, Through dreary oceans, through primeval forests, Each step a struggle for their life or death; Then came the day when work bore fruit; And worship, love, and sacrifice, Fulfilled, accepted, and complete. Then thou, propitious, rose to shed The light of Freedom on mankind. Move on, O Lord, in the resistless path! Till thy high noon o'erspreads the world. Till every land reflects thy light, Till men and women, with uplifted head, Behold their shackles broken, and Know, in springing joy, their life renewed!</span></p>
<p>ಜುಲೈ ನಾಲ್ಕನೇ ದಿನಕ್ಕೆ<span class="en"> OSE So moes udowo Doobado 7o8, code Don To The Fourth of July' </span>ಎಂಬ ಈ ಇಂಗ್ಲೀಷ್ ಕವನವನ್ನು ರಚಿಸಿದರು. ಜುಲೈ ನಾಲ್ಕು ಅಮೆರಿಕದ ಸ್ವಾತಂತ್ರ್ಯ ದಿನ. ಅಂದು</p>
<p>*<span class="en"> C.W. Vol. V, P.439</span></p>

<!-- 349-8/0463-->

<p>ಸ್ವಾಮಿಜಿ ತಮ್ಮ ಅಮೆರಿಕನ್ ಶಿಷ್ಯರೊಂದಿಗೆ ಈ ಸ್ವಾತಂತ್ರ್ಯ ದಿನವನ್ನು ಆಚರಿಸುವಾಗ ಈ ಕವನವನ್ನು ಓದಿದರು. ಒಂದೆಡೆ ಈ ಕವನ ಅಮೆರಿಕದ ರಾಜಕೀಯ ಸ್ವಾತಂತ್ರ್ಯವನ್ನು ಕುರಿತದ್ದಾದರೂ ಇನ್ನೊಂದೆಡೆ ಇದು ತ್ಯಾಗ-ಸಂಘರ್ಷಗಳ ಮೂಲಕ ಮುಕ್ತಿಯೆಡೆಗನಡೆಯುವ ಆತ್ಮನ ಸ್ವಾತಂತ್ರ್ಯವನ್ನೂ ಕುರಿತದ್ದು. ನಾಲ್ಕು ವರ್ಷಗಳ ಬಳಿಕ, ಎಂದರೆ ೧೯೦೨ರ ಜುಲೈ ೪ರಂದು, ಸ್ವಾಮಿಜಿ ಶರೀರತ್ಯಾಗ ಮಾಡಿ “ಅಂತಿಮ ಸ್ವಾತಂತ್ರ್ಯ'ವನ್ನು ಪಡೆದದ್ದರಿಂದ, ಇನ್ನೊಂದು ವಿಶೇಷ ಮಹತ್ವವೂ ಈ ಕವನಕ್ಕಿದೆ. ವಿವರಗಳಿಗೆ ನೋಡಿ : ವಿಶ್ವಮಾನವ ವಿವೇಕಾನಂದ 'ಝಲಮಿನ ಜಲದ ಮೇಲೆ' ಎಂಬ ಅಧ್ಯಾಯ.</p>
<p>ಕತ್ತಲಲಿ ದಟ್ಟಿಸಿ ಇಳೆಗೆ ಮಬ್ಬನು ಕವಿದ ಕಾಳಮೇಘಗಳೆಲ್ಲ ಕರಗುತಿವೆ ನೋಡು ! ನಿನ್ನ ಮಂತ್ರಸ್ಪರ್ಶ ಜಗವನೆಚ್ಚರಿಸುತಿದೆ, ಹಕ್ಕಿಗಳ ಇಂಪುದನಿ ಗುಂಪಾಗಿದೆ; ಹಿಮಮಣಿಗಳಿಂದಿಡಿದ ನಕ್ಷತ್ರಮುಕುಟಗಳ ಹೂವುಗಳು ಮೇಲೆತ್ತಿ ತೂಗುತ್ತಿವೆ; ನಿನಗೆ ಸುಸ್ವಾಗತವ ಹಾರೈಸಿವೆ! ನೂರುಸಾಸಿರದಳದ ಕಮಲನಯನಗಳಿಂದ ಒಲುಮೆಯಾಳವ ಸರಸಿ ತೆರೆಯುತ್ತಿವೆ; ನಿನಗೆ ಸುಸ್ವಾಗತವ ಹಾರೈಸಿವೆ! ಎಲ್ಲವೂ ನಿನಗೆ ಜಯಜಯವೆಂದಿವೆ !</p>
<p>ಓವೂ, ಬೆಳಕಿನ ಪ್ರಭುವೆ, ಸ್ವಾಗತವು ನಿನಗೆ; ನೀನಿಂದು ಮುಕ್ತಿಯನ್ನು ಪಸರಿಸಿರುವೆ!</p>
<p>ಎನಿತೊ ನಾಡುಗಳಲ್ಲಿ ಎನಿತೊ ಕಾಲಗಳಲ್ಲಿ ನಿನಗಾಗಿ ಜಗವೆನಿತು ಕಾಯುತಿತ್ತು ! ನಿನ್ನನ್ನೆ ಹಗಲಿರುಳು ಹುಡುಕುತಿತ್ತು. ಮನೆಯ ತೊರೆದರು ಕೆಲರು, ನೇಹಿಗರನುಳಿದವರು,</p>

<!-- 349-8/0464-->
<p>ನಿನ್ನನರಸುತ ಜೀವ ತೇದರವರು; ಕಡಲಿನಲೆಗಳ ದಾಟಿ, ಕಾನನವ ಬೆನ್ನಟ್ಟಿ, ಅಡಿಯ ಕಿತ್ತಡಿಯಿಡುತ ನಡೆದರವರುಸಾವು - ಬದುಕಿನ ನಡುವೆ ಹೆಣಗಿದವರು ! ಕೊನೆಗೊಂದು ದಿನ ಬಂತು, ಕೆಲಸ ಹಣ್ಣಾಯಿತು, ತ್ಯಾಗ - ಪೂಜೆಗಳೆಲ್ಲ ಪೂರ್ಣವಾಯ್ತು.</p>
<p>ಅಂದು, ಕರುಣಾನಿಧಿಯೆ, ಮೇಲೆದ್ದು ನಿಂತು ನೀ ಮುಕ್ತಿಪ್ರಭೆಯನು ಸುರಿದೆ ಜಗದ ಮೇಲೆ!</p>
<p>ನಡೆ ಮುಂದೆ, ಓ ಪ್ರಭುವೆ, ತಡೆಯದಲೆ ನಡೆ ಮುಂದೆ, ನಾಡದೆಲ್ಲವು ಬೆಳಕ ಪ್ರತಿಫಲಿಸುವರೆಗೂ, ನಿನ್ನ ಬೆಳಕದು ಜಗವ ತಬ್ಬುವರೆಗೂ,</p>
<p>ಜನವೆಲ್ಲ ತಲೆಯೆತ್ತಿ, ಸಂಕೋಲೆಗಳ ಕಡಿದು ಸಂತಸದಿ ಮರುಜೀವ ಪಡೆವವರೆಗೂ !</p>
<p><span class="en">THOU BLESSED DREAM*</span></p>
<p><span class="en">(Written in Paris on August 17, 1900.) If things go ill or wellIf joy rebounding spreads the face, Or sea of sorrow swellsA play-all each have part, Each one to weep or laugh as may; Each one his dress to donIts scenes, alternative shine and rain. Thou dream, Oblessed dream! Spread far and near thy veil of haze, Tone down the lines so sharp, Make smooth what roughness seems.</span></p>
<p><span class="en">*C.W, Vol. VIII, P168</span></p>

<!-- 349-8/0465-->

<p><span class="en">No magic but in thee! Thy touch makes deserts bloom to life. Harsh thunder, sweetest song, Fell death, the sweet release.</span></p>
<p>ನೀ ಧನ್ಯ, ಕನಸೆ! ೧೯೦೦ರ ಆಗಸ್ಟ್ ೧೭ರಂದು ಪ್ಯಾರಿಸಿನಲ್ಲಿದ್ದಾಗ ಬರೆದ <span class="en">“Thou Blessed Dream' </span>ಎಂಬ ಈ ಕವನವನ್ನು ಸ್ವಾಮಿಜಿ ಸೋದರಿ ಕ್ರಿಸ್ಟೀನಗೆ ಕಳಿಸಿದ್ದರು, ಆದರ್ಶದ ಕನಸಿಗೆ ಬಲವಾಗಿ ಅಂಟಿಕೊಂಡಿರುವ ವ್ಯಕ್ತಿ, ವಾಸ್ತವದಲ್ಲಿ ಅನಿವಾರ್ಯವಾಗುವ ಕಠಿಣ ಪರಿಸ್ಥಿತಿಗಳನ್ನು ಎದುರಿಸುವ ಮನೋಧರ್ಮವನ್ನು ಹೇಗೆ ಪಡೆದುಕೊಳ್ಳುವನೆಂಬುದನ್ನು ಈ ಕವನದಲ್ಲಿ ನಿರೂಪಿಸಲಾಗಿದೆ. ಈ ದೃಷ್ಟಿಯಿಂದ, ಕನಸು ಇಲ್ಲಿ ಓರ್ವ 'ಮಂತ್ರವಾದಿ'ಯಾಗುತ್ತದೆ' ; ವ್ಯಾವಹಾರಿಕದ ಕಲ್ಲುಗಳನ್ನು ಕುಸುಮಗಳನ್ನಾಗಿಸುತ್ತದೆ.</p>
<p>ಸುಖವೆ ಸುರಿದರು, ದುಃಖ ಹರಿದರು, ಪುಟಿಪುಟಿವ ಸಂತೋಷ ಮುಖದಿ ನಲಿದಾಡಿದರು, ಸಂಕಟದ ಸಾಗರವೆ ಭೋರ್ಗರೆದರೂ ಅವರವರ ಪಾತ್ರಗಳನಭಿನಯಿಸಬೇಕು; ನಗಬೇಕು, ಅಳಬೇಕು, ತನ್ನ ವೇಷದ ತಾನೆ ಧರಿಸಬೇಕು; ಒಮ್ಮೆ ಬೆಳಗುವ ರವಿಯು, ಮತ್ತೊಮ್ಮೆ ಸುರಿಮಳೆಯು, - ಬದಲಾಗಿ ದೃಶ್ಯಗಳು ಸಾಗಲೇಬೇಕು!</p>
<p>ಓ ಕನಸೆ, ಸವಿಗನಸೆ, ದೂರಸನಿಹಗಳಲ್ಲಿ ಹಿಮದ ತೆರೆಯನ್ನಿಳಿಸು, ಮುಳ್ಳುಗಳ ಮೃದುಗೊಳಿಸು, ಕಲ್ಲುಗಳ ನಯಗೊಳಿಸು; ಆವ ಮಾಂತ್ರಿಕನಿಹನು ನಿನ್ನ ಹೊರತು !</p>

<!-- 349-8/0466-->
<p>ನೀ ಸೊಕೆ ಬೆಂಗಾಡು ಹಸಿರುಟ್ಟು ನಿಲ್ಲುವುದು, ಸಿಡಿಲ ಗರ್ಜನೆ ಮಧುರಗಾನವಹುದು, ಮೃತ್ಯು ಚಿರಮಾಧುರ ಮುಕ್ತಿಯಹುದು !</p>
<p><span class="en">LIGHT</span></p>
<p>I<span class="en"> look behind and after And find that all is right, In my deepest sorrows There is a soul of light.</span></p>
<p>ಬೆಳಕು <span class="en">'Light' </span>ಎಂಬ ಈ ಕಿರುಗವನ ಸ್ವಾಮಿಜಿಯರು ೧೯೦೦ರ ಡಿಸೆಂಬರ್ ೨೬ರಂದು ಬೇಲೂರುಮಠದಿಂದ ಕುಮಾರಿ ಜೋಸೆಫೈನ್ ಮ್ಯಾಕ್ಲಾಡಳಿಗೆ ಬರೆದ ಪತ್ರದಲ್ಲಿದೆ. ಜೀವನದಲ್ಲಿ ನೋವು-ಸಂಕಟಗಳನ್ನು ಅನುಭವಿಸುವ ಅಂದಂದಿನ ಕ್ಷಣಗಳಲ್ಲಿ ಅವು ಅಸಹನೀಯವೆಂದು ತೋರಿದರೂ, ಬದುಕಿನ ಸಮಗ್ರ ವ್ಯವಸ್ಥೆಯಲ್ಲಿ ಪ್ರತಿಯೊಂದಕ್ಕೂ ಒಂದೊಂದು ಸ್ಥಾನವಿದ್ದು ಸಾರ್ಥಕತೆಗೆ ಕಾರಣವಾಗುತ್ತದೆ ಎಂಬ ತತ್ಯ ಇಲ್ಲಿದೆ.</p>
<p>ಹಿಂದುಮುಂದೆಲ್ಲವನು ಪರಿಕಿಸಲು ಕಾಣುವೆನು</p>
<p>ಎಲ್ಲ ಸರಿಯಿರುವುದೆಂದು; ಆಳದಾಳದ ಕಹಿಯ ಅಳಲಿನಲು ಕಾಣುತಿದೆ</p>
<p>ಬೆಳಗುತಿಹ ಕಿರಣವೊಂದು !</p>
<p>ಆದ</p>
<p><span class="en">THELIVINGGOD**</span>ುಗರಿ<span class="en"> He who is in you and outside you, Who works through all hands, Who walks on all feet, Whose body are all ye,</span></p>
<p>5</p>
<p>...<span class="en"> Him worship, and break all other idols!</span></p>
<p>*<span class="en"> C.W, Vol. VIII, P. 168</span></p>
<p>**<span class="en"> C.W, Vol. VIII, P. 169</span></p>

<!-- 349-8/0467-->

<p><span class="en">He who is at once the high and low, The sinner and the saint, Both God and worm, Him Worship-visible, knowable, real, omnipresent, Break all other idols!</span></p>
<p><span class="en">In whom is neither past life Nor future birth nor death, In whom we always have been And always shall be one, Him worship. Break all other idols! Ye fools! Who neglect the living God, And His infinite reflections with which the world is full. While ye run after imaginary shadows, That lead alone to fights and quarrels, Him Worship, the only visible! Break all other idols!</span></p>
<p>ಜೀವಂತ ಭಗವಂತ <span class="en">"The Living God"</span>ಎಂಬ ಈ ಕವನವನ್ನು ಸ್ವಾಮಿಜಿಯವರು ೧೮೯೭ರ ಜುಲೈ ೯ ರಂದು ತಮ್ಮ ಅಮೆರಿಕದ ಸ್ನೇಹಿತನೊಬ್ಬನಿಗೆ ಬರೆದುಕಳಿಸಿದ್ದರು. ಇದೇ ಭಾವವನ್ನು ಸ್ವಾಮಿಜಿ ಬೇರೆ ಬೇರೆ ಸಂದರ್ಭಗಳಲ್ಲಿಯೂ ವ್ಯಕ್ತಪಡಿಸಿದ್ದಾರೆ. ನಿದರ್ಶನಕ್ಕೆ ನೋಡುವುದಾದರೆ“... ಪೂಜೆಗಳಲ್ಲೆಲ್ಲ ಮೊದಲ ಪೂಜೆಯೆಂದರೆ 'ವಿರಾಟ್ ಪೂಜೆ', ನಮ್ಮ ಸುತ್ತಲೂ ಇರುವವರ ಪೂಜೆ, ಅವರನ್ನು ಪೂಜಿಸಿ ....ಮನುಷ್ಯರು, ಪ್ರಾಣಿಗಳು ಇವರೇ ನಮ್ಮ ದೇವರು. ....ಜಾಗೃತವಾಗಿರುವ ಏಕೈಕ ದೇವರೆಂದರೆ ಇದೊಂದೇ - ನಮ್ಮ ಜನಾಂಗ: 'ಎಲ್ಲೆಡೆಗಳಲೂ ಅವನ ಕೈಗಳು, ಎಲ್ಲೆಡೆಗಳಲೂ ಅವನ ಕಾಲ್ಗಳು, ಎಲ್ಲೆಡೆಗಳಲೂ ಅವನ ಕಿವಿಗಳು, ಎಲ್ಲವ ವ್ಯಾಪಿಸಿ ನಿಂತವನವನು !' ಇನ್ನೆಲ್ಲ ದೇವರುಗಳೂ ನಿದ್ರಿಸುತ್ತಿದ್ದಾರೆ. ನಮ್ಮ ಸುತ್ತಲೂ ಎಲ್ಲೆಲ್ಲಿಯೂ ಕಾಣುವ ಈ ದೇವರನ್ನು, ಈ ವಿರಾಟ್ ಸ್ವರೂಪವನ್ನು ನಾವು ಪೂಜಿಸಲಾರೆವಾದರೆ, ಇನ್ನಾವ ಕೆಲಸಕ್ಕೆ ಬಾರದ ದೇವರುಗಳನ್ನು ಹುಡುಕಿಕೊಂಡುಹೋಗೋಣ? ಈ ವಿರಾಟ್ ಭಗವಂತನನ್ನು ನಾವು ಪೂಜಿಸುವಂತಾದಾಗ, ಇನ್ನೆಲ್ಲ ದೇವರುಗಳನ್ನೂ ಪೂಜಿಸಬಲ್ಲೆವು.''</p>
<p>ಯಾರು ನಿನ್ನೊಳಹೊರಗ ತುಂಬುತ - ದುಡಿವೆಲ್ಲ ಕೈಯಾಗಿರುವನೊ ನಡೆವೆಲ್ಲ ಕಾಲಾಗಿರುವ ಎಲ್ಲರೊಡಲಾಗಿರುವನೊ</p>

<!-- 349-8/0468-->
<p>ಅವನನಾರಾದಿಸುತ ಮುರಿದೆ</p>
<p>ಮಿಕ್ಕ ಮೂರ್ತಿಗಳೆಲ್ಲವ!</p>
<p>ಮೇಲು ಕೆಳಗುಗಳೆಲ್ಲ ವ್ಯಾಪಿಸಿ ಪಾಪಿಯಲ್ಲಿಯು ಸಂತನಲ್ಲಿಯು ದೇವನಲ್ಲಿಯು ಕೀಟದಲ್ಲಿಯು ದಿಟದ ತಿಳಿವಾಗಿರುವನೊ</p>
<p>ಅವನನಾರಾಧಿಸುತ ಮುರಿದೆಸೆ</p>
<p>ಮಿಕ್ಕ ಮೂರ್ತಿಗಳೆಲ್ಲವ! ಹಿಂದು ಮುಂದುಗಳಾರಲಿಲ್ಲವೊ ಜನನಮರಣಗಳಿಲ್ಲಿ , ನಮ್ಮ ನಿತ್ಯದ ನೆಲೆಯದಾವನೊ, ನಮ್ಮ ಇರುವಿಕೆಯೆಲ್ಲ ಸಂತತ ಯಾರಲೊಂದಾಗಿರುವುದೂ</p>
<p>ಅವನನಾರಾಧಿಸುತ ಮುರಿದರೆ ಮಿಕ್ಕ ಮೂರ್ತಿಗಳೆಲ್ಲವ!</p>
<p>ಯಾರ ಪ್ರತಿಬಿಂಬಗಳು ಜಗದಲಿ ಎಡೆಬಿಡದೆ ತುಂಬಿರುವುವೋ ಅವನ ಬೆಳಕಿಗೆ ಕುರುಡರಾಗುತ ನೆರಳುಗಳ ಹಿಂದೋಡುತ ಭ್ರಾಂತಿ - ಕದನದ ಕದವ ತೆರೆವೀ ಮೂರ್ಖತನವಿನ್ನೇತಕೆ? ಯಾರು ಚೇತನದೇವನೆನಿಪನೂ</p>
<p>ಅವನನಾರಾಧಿಸುತ ಮುರಿದರೆ ಮಿಕ್ಕ ಮೂರ್ತಿಗಳೆಲ್ಲವ !</p>

<!-- 349-8/0469-->

<p><span class="en">TO ANEARLY VIOLET* What though thy bed be frozen earth,</span></p>
<p><span class="en">Thy cloak the chilling blast; What though no mate to cheer thy path,</span></p>
<p>-<span class="en"> Thy sky With gloom o'ercast; What though if love itself doth fail,</span></p>
<p><span class="en">Thy fragrance stewed in vain; What though if bad o'er good prevail,</span></p>
<p><span class="en">And vice o'er virtue reign; Change not thy nature, gentle bloom,</span></p>
<p>-<span class="en"> Thou Violet, Sweet and pure, But ever pour thy sweet perfume</span></p>
<p><span class="en">Unasked, unstinted, Sure!</span></p>
<p>ಮುನ ವೆ ಅರಳಿದ ನೀಲಕುಸುಮಕೆ</p>
<p><span class="en">"To an Early Violet' </span>ಎಂಬ ಈ ಕವನ ಸ್ವಾಮಿಜಿ ೧೮೯೬ರ ಜನವರಿ ೬ರಂದು ನ್ಯೂಯಾರ್ಕಿನಿಂದ ಸೋದರಿ ಕ್ರಿಸ್ಟೀನೆಗೆ ಬರೆದು ಕಳಿಸಿದ್ದು, ಪಾಶ್ಚಾತ್ಯ ದೇಶಗಳಲ್ಲಿ ಈ ವಯಲೆಟ್ ಎಂಬುದು ವಸಂತದಲ್ಲಿ ಅರಳುವ ಪುಪ್ಪ, ಆದರೆ ಅದೇನಾದರೂ ವಸಂತಕ್ಕೆ ಮೊದಲೇ, ಎಂದರೆ ಚಳಿಗಾಲದಲ್ಲೇ ಅರಳಿಬಿಟ್ಟರೆ, ಆಗ ಅದು ಶೀತಲಮಾರುತನ ವಿರುದ್ಧ ಸೆಣಸಾಡಬೇಕಾಗುತ್ತದೆ. ಹಾಗೆಯೇ ಪ್ರತಿಕೂಲ ಪರಿಸ್ಥಿತಿಗಳಲ್ಲೂ ಎದೆಗುಂದದೆ ಎದ್ದು ನಿಲ್ಲಬೇಕೆಂಬ ಕರೆ ಈ ಕವನದಲ್ಲಿದೆ.</p>
<p>ನೀ ಹಾಸಿರುವ ನೆಲದಿ ಹಿಮ ಹೆಪ್ಪುಗಟ್ಟಿದರು, ಕೊರೆವ ಚಳಿಯಂಗಿಯನೆ ನೀ ತೊಟ್ಟರೂ, ಸಂತಸವನೀವ ಸಖ ನಿನಗೆ ಸಿಗದಿದ್ದರೂ, ಆಗಸದಿ ಕಾರ್ಮೋಡ ಕವಿದಿದ್ದರೂ</p>
<p>ಪ್ರೇಮವೇ ಸೋಲುಂಡು ನೆಲವ ಕಚ್ಚಿದರೂ, ನಿನ್ನ ಪರಿಮಳ ಬಯಲ ಪಾಲಾದರೂ, ಕೆಡುಕು ಒಳಿತಿನ ತಲೆಯ ಮೆಟ್ಟಿದ್ದರೂ, ಪಾಪಭಾರದಿ ಪುಣ್ಯ ನಲುಗಿದ್ದರೂ</p>
<p><span class="en">#CW. VIVI, I69</span></p>

<!-- 349-8/0470-->
<p>ಸವಿಗಂಪ ಪಸರಿಸುವ ನೀಲಕೋಮಲಸುಮವ, ನಿನ್ನ ತನವನ್ನೆಂದು ನೀ ಬಿಡದಿರು; ಕೇಳದಿದ್ದರು ಸರಿಯೇ, ನಿನ್ನ ಪರಿಮಳದೊಲವ ಸವಿಧಾರೆಯನು ಸತತ ಹರಿಸುತ್ತಿರು!</p>
<p><span class="en">THE CUP* This is your cup-the cup assigned to you from the beginning. Nay, My child, I know how much of that dark drink is your own brew Of fault and passion, ages long ago, In the deep years of yesterday, I know. This is your road-a painful road and drear. I made the stones that never give you rest. I set your friend in pleasant ways and clear. And he shall come like you, unto My breast. But you, My child, must travel here. This is your task. It has no joy nor grace, But it is not meant for any other hand, And in my universe hath measured place, Take it. I do not bid you understand. I bid you close your eyes to see My face,</span></p>
<p>ಬಟ್ಟಲು ಇಂಗ್ಲಿಷ್ ಮೂಲದಲ್ಲಿ <span class="en">'The Cup' </span>ಎಂಬ ಶೀರ್ಷಿಕೆಯಿಂದಿರುವ ಈ ಕವನವನ್ನು ಸ್ವಾಮಿಜಿಯವರು ಬರೆದ ಕಾಲ ಮತ್ತು ಸಂದರ್ಭ ತಿಳಿದಿಲ್ಲ. ತನ್ನೆಲ್ಲ ಕರ್ಮಗಳ ಜವಾಬ್ದಾರಿಯನ್ನು ವ್ಯಕ್ತಿ ತಾನೇ ಹೊರಬೇಕೆಂಬ ತತ್ತ್ವ ಈ ಕವನದ ಪ್ರಧಾನ ನೆಲೆಯಾಗಿದೆ. ಇಲ್ಲಿ ಬಟ್ಟಲು ಎನ್ನುವುದು ಜೀವನದ ಸಂಕೇತವಾಗುತ್ತದೆ. ನೋವು-ಸಂಕಟಗಳಿಂದ ತುಂಬಿ ಈ ಬಟ್ಟಲು ಕಹಿಯಾದಾಗಲೂ ಅದನ್ನು ದೈವದತ್ತವೆಂದು ಎದೆಗಾರಿಕೆಯಿಂದ ಸ್ವೀಕರಿಸಬೇಕೆಂಬ ಕರೆ ಇಲ್ಲಿದೆ. ಭಗವಂತನೇ ಮನುಷ್ಯನನ್ನು ಉದ್ದೇಶಿಸಿ ಹೇಳಿರುವ ರೀತಿಯಲ್ಲಿ ಈ ಕವನದ ನಿರೂಪಣೆಯಿದೆ.</p>
<p>*<span class="en"> C.W, Vol. VI, P177</span></p>

<!-- 349-8/0471-->

<p>ಮಗು, ನಿನ್ನ ಬಟ್ಟಲಿದೆ, ಆದಿಯಿಂದಲು ಇದುವೆ ನಿನಗಾಗಿದೆ. ಜನ್ಮಜನ್ಮಾಂತರದಿ ಭೂತದಾಳಗಳಲ್ಲಿ ಎಡವುತಲಿ, ಕೆರಳುತಲಿ, ನಿನ್ನ ಕಹಿ ಬಟ್ಟಲನು ನೀನೆ ತುಂಬಿರುವೆ !</p>
<p>ಕತಲಿ</p>
<p>ಈ ದಾರಿ ನಿನ್ನದಿದೂ</p>
<p>ನೋವು - ಸಂಕಟವಿಲ್ಲಿ ಹಾಸಿ ಹಬ್ಬಿಹುದು; ಬೆಂಡಾದ ನಿನಗಿಲ್ಲಿ ವಿಶ್ರಾಂತಿ ಸಿಗದವೊಲು ಹಾದಿಯುದ್ದಕು ಕಲ್ಲ ನಾನೆ ಹರಡಿರುವೆ; ನಿನ್ನ ನೇಹಿಗನ ಪಥ ಸುಗಮಗೊಳಿಸಿಹ ನಾನೆ, ನಿನ್ನಂತೆಯೇ ಬರುವನವನು ನನ್ನೆದೆಗೆ !!</p>
<p>ಇಂತಾದರೂ, ಮಗುವ, ನೀ ನಡೆವ ದಾರಿಯಿದು: ನಿನ್ನ ಹೊಣೆಯಿದು, ನಿನಗೆ ಸೊಗವ ತರದಿರಬಹುದು;</p>
<p>- ಆದರಿದು ನಿನಗಾಗಿ ಮೀಸಲಿಹುದು. ಈ ನನ್ನ ವಿಶ್ವದಲ್ಲಿ ಎಲ್ಲದಕು ಸ್ಥಾನವನ್ನು ಅಳೆದಳೆದು ಕೊಟ್ಟಿಹನು, ಸ್ವೀಕರಿಸು ನೀನು. ಇದನರಿಯಲಾರೆ ನೀ, ನಿನ್ನ ಕಂಗಳ ಮುಚ್ಚಿ ಕಾಣು ನನ್ನನ್ನು !</p>
<p>,</p>
<p><span class="en">ABENEDICTION The mother's heat, the hero's will, The sweetness of the southern breeze,</span></p>
<p>*<span class="en"> C.W, Vol. VI, P178</span></p>

<!-- 349-8/0472-->
<p><span class="en">The sacred charm and strength that dwell On Aryan altars, flaming, free, All these be yours, and many more No ancient soul could dream beforeBe thou to India's future son The mistress, servant, friend in one.</span></p>
<p>ಹಾರೈಕೆ</p>
<p>ಇದು ಸ್ವಾಮಿಜಿ ಸೋದರಿ ನಿವೇದಿತೆಗೆ ಬರೆದ ಕವನ ರೂಪದ 'ಹಾರೈಕೆ'.</p>
<p>ಮಾತೆಯೆದೆ, ಧೀರಾತ್ಮನಲ್ಲಿರುವ ಸಂಕಲ್ಪ, ಮೃದು ಮಧುರ ಕುಸುಮಗಳ ಮಧುರತರ ಸ್ಪರ್ಶ, ಯಜ್ಞಕುಂಡದಿ ನೆಲಸಿ ಜ್ವಾಲೆಗಳನಾಡಿಸುತ ಸೆಳೆವ ಮಾಂತ್ರಿಕ ಶಕ್ತಿ, ಮುಂದೆ ನಡೆಸುವ ಬಲವು, ಮಣಿವ ಒಲವು, ಮೇರೆ ಮೀರಿದ ಕನಸು, ತಾಳ್ಮೆಯಿಂದಿಡುವ ಅಡಿ, ಅಣುವಿನಲಿ ಮಹತಿನಲಿ ತಾನಾಗಿ ಬೆಳಗುತಿಹ ದಿವ್ಯಾತ್ಮದಲಿ ಶ್ರದ್ದೆ</p>
<p>-ಇನಿತೆಲ್ಲ, ಇನಿತನೂ ಮೀರ್ದ ಒಳಿತುಗಳೆಲ್ಲ ನಿನ್ನದಾಗಲಿ ತಾಯ ಕೃಪೆಯಿಂದಲಿ !</p>
<p><span class="en">REQUIESCAT IN PACE* Speed forth, O soul! upon thy star-strewn path; Speed, blissful one! where thought is ever free, Where time and space no longer mist the view, Eternal peace and blessings be with thee! Thy service true, complete thy sacrifice, Thy home the heart of love transcendent find;</span></p>
<p><span class="en">omnlete thV Sacrifice,</span></p>
<p>*<span class="en"> C.W, Vol. IV, P. 389</span></p>

<!-- 349-8/0473-->
<p>.</p>
<p>. ಆಂಗ್ಲ ಕವನಗಳು 473</p>
<p><span class="en">Remembrance sweet, that kills all space and time, Like altar roses fill thy place behind!</span></p>
<p><span class="en">Thy bonds are broke, thy quest in bliss is found, And one with That which comes as Death and Life; Thou helpful one! unselfishe'er on earth, Ahead! still help with love this world of strife!</span></p>
<p>ಶಾಂತಿರಸ್ಸು ೧೮೯೮ರ ಜೂನ್ ತಿಂಗಳಿನಲ್ಲಿ ಆಲ್ಕೂರದಲ್ಲಿದ್ದಾಗ ಬರೆದ <span class="en">'Requiescat in pace' </span>ಎಂಬ ಕವನ ಇದು; ಅದೇ ಜೂನ್ ಎರಡರಂದು ಊಟಿಯಲ್ಲಿ ನಿಧನನಾದ ಅವರ ಆಪ್ತ ಶಿಷ್ಯ ಜೆ.ಜೆ. ಗುಡ್ಡಿನ ನೆನಪಿಗಾಗಿ ರಚಿಸಿದ್ದು. ಅವರ ಬಹಳಷ್ಟು ಉಪನ್ಯಾಸಗಳನ್ನು ಶೀಘ್ರಲಿಪಿಯಲ್ಲಿ ಬರೆದುಕೊಂಡವನು ಆತ. ಈ ಯುವಶಿಷ್ಯನ ಮರಣದಿಂದ ಸ್ವಾಮಿಜಿಯವರಿಗೆ ತುಂಬ ಆಘಾತವಾಯಿತು. ತಮ್ಮ ಸಾರ್ವಜನಿಕ ಉಪನ್ಯಾಸದ ದಿನಗಳು ಮುಗಿದುವಂದೇ ಅವರು ಭಾವಿಸಿದರು. ಈ ಕವನವನ್ನು ಸ್ವಾಮಿಜಿ ಗುಡ್ಡಿನ್ನನ ವಿಧವೆ ತಾಯಿಗೆ ಕಳಿಸಿಕೊಡುತ್ತಾರೆ.</p>
<p>ನುಗ್ಗಿ ನಡೆಯೆಲೆ ಆತ್ಮ ! ಮುನ್ನುಗ್ಗಿ ನಡೆ ಜವದಿ ಚುಕ್ಕೆ ಚೆಲ್ಲಿದ ನಿನ್ನ ಹಾದಿಯಲ್ಲಿ ; ನುಗ್ಗಿ ನಡೆ, ಅಮೃತಾತ್ಮ, ಕಾಲ - ದೇಶಗಳೆಲ್ಲ ನಿನ್ನ ಕಾಣ್ಯನೆಂದು ಮಸುಳದಲ್ಲಿ - - ಶಾಂತಿಶುಭವೆಂದೆಂದು ನಿನಗಾಗಲಿ!</p>
<p>ನಿನ್ನ ಸೇವೆಯು ಸತ್ಯ, ನಿನ್ನ ತ್ಯಾಗವು ಪೂರ್ಣ, ನಿನ್ನೊಲವಿನೆದೆ ತನ್ನ ಮನೆಯ ಕಾಣುವುದು; ಕಾಲದೇಶವ ಕೊಲ್ಬ ಚಿರ ಮಧುರ ಸ್ಮೃತಿಗಳವು ದೇವಗರ್ಪಿತವಾದ ಕುಸುಮರಾಶಿಗಳಂತೆ | ನೀ ನಡೆದ ಹಾದಿಯನು ಹಿಂದೆ ತುಂಬುವುದು ! | ಬಂಧಗಳ ಹರಿದೆಸೆದೆ, ಆನಂದವನ್ನು ಸವಿದೆ; ಜನನ-ಮರಣದ ರೂಪ ಧರಿಸಿ ಬಹ ಸತ್ಯದಲಿ ಎಂದಂದು ಒಂದಾಗಿ ಸ್ಥಿರದಿ ನಿಂದ;</p>

<!-- 349-8/0474-->
<p>474</p>
<p>ನೆರವ ನೀಡುವ ನೀನು, ನಿಸ್ಸಿಮ ನಿಃಸ್ವಾರ್ಥಿ ಬವಣೆ ತುಂಬಿಹ ಜಗಕೆ ನಿನ್ನೊಲವ ಹರಿಸುತ್ತ</p>
<p><span class="en">zast</span></p>
<p><span class="en">od Jodowo wa to do son geco! P</span></p>
<p><span class="en">MY PLAY IS DONE* Walbroda</span></p>
<p><span class="en">ORT</span></p>
<p>ਸਕਦਾ</p>
<p>ਬਟਰ ਚ 1</p>
<p><span class="en">Ever rising, ever falling with the waves of time, still rolling on I go From fleeting scene to scene ephemeral, with life's currents' ebb and flow. Oh!I am sick this unending force; these shows they please no more. This ever running, never reaching,</span></p>
<p>Pਤ ਹੋ<span class="en"> nor e'en a distant glimpse of shore ! From life to life I'm waiting at the gates, alas, they open not. Dim are my eyes with vain attempt to catch one ray long sought. On little life's high, narrow bridge I stand and see below The struggling, crying, laughing throng.</span></p>
<p>ਨਰ<span class="en"> For what? No one can know. In front yon gates stand frowning dark, and say: "No farther way, This is the limit; tempt not Fate, bear it as best you may ; Go, mix with them and drink this cup and be as and as they. Who dares to know but comes to grief ; stop then, and with them stay." Alas for me, I cannot rest. This floating bubble, earthIts hollow form, its hollow name, its hollow death and birthFor me is nothing. How I long to get beyond the crust Of name and form! Ah! open the gates;</span></p>
<p><span class="en">*C.W. Vol. VI, P. 175</span></p>

<!-- 349-8/0475-->

<p><span class="en">to me they open must. Open the gates of light, O Mother, to me Thy tired son. I long, oh, long to return home! Mother, my play is done. You sent me out in the dark to play, and wore a frightful mask; Then hope departed, terror came, and play became a task. Tossed to and fro, from wave to wave in this seething, surging sea Of passions strong and sorrows deep, grief is, and joy to be, Where life is living death, alas! and death, who knows but'tis Another start, another round of this old wheel of grief and bliss? Where children dream bright, golden dreams, too soon to find them dust, And aye look back to hope long lost and life a mass of rust! Too late, the knowledge age doth gain; scarce from the wheel we're gone When fresh, young lives put their strength to the wheel, which thus goes on From day to day and year to year. 'Tis but delusions's toy, False hope its motor; desire, nave; its spokes are grief and joy. I go adrift and know not whither. Save me from this fire! Rescue me, merciful Mother, from floating with desire! Turn not to me Thy awful face, 'tis more than I can bear. Be merciful and kind to me, to chide my faults forbear. Take me, O Mother, to those shores where strifes for ever cease; Beyond all sorrows, beyond tears, beyond e'en earthly bliss;</span></p>

<!-- 349-8/0476-->
<p><span class="en">Whose glory neither sun, nor moon, nor stars that twinkle bright, Nor flash of lightning can express. They but reflect its light. Let never more delusive dreams veil of Thy face from me. My play is done, O Mother, break my chains and make me free!</span></p>
<p>. ನನ್ನ ಆಟವು ಮುಗಿಯಿತು, <span class="en">'My Play is Done ' </span>ಎಂಬ ಈ ಇಂಗ್ಲಿಷ್ ಕವನವನ್ನು ಸ್ವಾಮಿಜಿಯವರು ೧೮೯೫ರ ಮಾರ್ಚ್ ೧೬ರಂದು ನ್ಯೂಯಾರ್ಕಿನಲ್ಲಿದ್ದಾಗ ಬರೆದರು. ಅಪ್ಪಟ ಸಂನ್ಯಾಸಿಯೋರ್ವನ ನಿರ್ಲಿಪ್ತ ಮನೋಭಾವವನ್ನು, ಎಲ್ಲ ಜಂಜಡಗಳನ್ನು ಕೊಡಹಿಕೊಳ್ಳಬೇಕೆಂದು ಸ್ವಾಮಿಜಿ ಉತ್ಸುಕರಾಗುತ್ತಿದ್ದ ಬಗೆಯನ್ನು ಈ ಕವನದಲ್ಲಿ ಕಾಣಬಹುದು. ಅವರ 'ಮುಕ್ತಿಗೀತೆ' ಮತ್ತು 'ಸಂನ್ಯಾಸಿಗೀತ' ಎಂಬ ಕವನಗಳೂ ಇದೇ ಸರಿಸುಮಾರಿನಲ್ಲೇ ರಚಿತವಾಗಿದ್ದು, ಇದನ್ನು ಆ ಕವನಗಳೊಂದಿಗೂ ಇಟ್ಟುನೋಡಬಹುದಾಗಿದೆ.</p>
<p>ಮೇಲಕೇಳುತ, ಕೆಳಗೆ ಬೀಳುತ, ಕಾಲದಲೆಗಳ ಕೂಡುತ, ಬೀಳುತೇಳುತ, ಜೀವನದ ನದಿಯೊಡನೆ ಸುಮ್ಮನೆ ತೇಲುತ, ಉರುಳುತುರುಳುತ ಬರಿದೆ ಸಾಗಿಹೆ ಕ್ಷಣಿಕ ದೃಶ್ಯವ ನೋಡುತ</p>
<p>ಮುಗಿಯದಾಟವ ಕಂಡು ಮನವಿದು ಬರಿದೆ ಬೇಸರಗೊಂಡಿದೆ;</p>
<p>ರಿಗೆ ಬೆಳಕಂಗೆ, ತೋರಿಕೆಯು ತಾನಿನ್ನು ರುಚಿಸದು; ಜೀವನದ ಬರಿಯೋಟವು ನೆಲೆಯನೆಂದಿಗು ತಲುಪದಿರುವುದು; ದಡದ ಸುಳಿವೇ ತೋರದು!</p>
<p>ಜನುಮಜನುಮದಿ ಕಾಯುತಿದ್ದರು ತೆರೆಯದಿರುವುದು ಬಾಗಿಲು; ಬೆಳಕ ಕಾಣುವ ವಿಫಲಯತ್ನದಿ ಕಣೆ ಕತ್ತಲೆ ಮುಸುಕಲು ಬರಿಯ ನಿಷ್ಟುರ ನೋಟ ಬೀರುತ ಮುಚ್ಚಿಹುದು ಹೆಬ್ಬಾಗಿಲು !</p>

<!-- 349-8/0477-->

<p>ಅಲ್ಪ ಜೀವನವಿದರ ಮೇಲಿಹ ಸಣ್ಣ ಸೇತುವೆ ಮೇಗಡೆ ನಿಂತು ಸುಮ್ಮನೆ ನೋಡುತಿರುವೆನು ದೃಶ್ಯವೆಲ್ಲವ ಕೆಳಗಡೆ ಅಳುವು-ನಗೆಯಲಿ ಹೆಣಗುತ್ತಿರುವುದು ನೂಕುನುಗ್ಗುತ ಮಂದಿಯು; ಬವಣೆಯರ್ಥವದೇನು ಎಂಬುದನೊಬ್ಬರೂ ತಾವರಿಯರು.</p>
<p>ಸಿಡುಕುಕತ್ತಲು ನಿಂತು ಬಾಗಿಲ ಬಳಿಯೊಳೀ ತೆರ ನುಡಿದಿದೆ: "ದಾರಿಯಿಲ್ಲವು ಇನ್ನು ಮುಂದಕೆ, ಇಲ್ಲಿಗೇ ಕಡೆ; ನಿಲುಗಡೆ.. ವಿಧಿಯ ಕೆಣಕಲು ಬೇಡ, ಸಹಿಸಿಕೊ, ನಿನ್ನ ಅಳವಿನ ಮಿತಿಯಲಿ ಜನದ ಜಂಗುಳಿ ಸೇರಿ ಬಟ್ಟಲ ಹೀರು ಮರುಳನ ತೆರದಲಿ; .. ತಿಳಿವಿಗೆಳಸುವ ಧೀರನವನಿಗೆ ದುಃಖವದು ಅತಿ ನಿಶ್ಚಯ, ಮುಗಿಸು ಪಯಣವನಿಲ್ಲೆ, ಈಗಲೆ, ಕೂಡು ಲೋಕದ ಮಂದಿಯ.”</p>
<p>ಇನ್ನು ವಿರಮಿಸಲಾರೆ ಜಗದೊಳು-ಪೊಳ್ಳು ಗುಳ್ಳೆಗಳೆಲ್ಲವು!. ಪೊಳ್ಳು ನಾಮವು, ಪೊಳ್ಳು ರೂಪವು, ಪೊಳ್ಳು ಜನನವು-ಮರಣವು ! ನಾಮರೂಪವ ಮೀರಿ ನಡೆಯಲು ಜೀವ ಕಾತರಗೊಂಡಿದೆ; ಬಾಗಿಲುಗಳೇ, ತೆರೆಯಿರೆನಗೆ - ತೆರೆಯಲೇಬೇಕಿಂದಿಗೆ ? :</p>
<p>ಬೆಳಕು ಬಾಗಿಲ ತಾಯೆ ತೆರೆ, ನಿನ್ನ ಶಿಶು ನಾ ಬಳಲಿದೆ; ಮನೆಗೆ ಮರಳಲು ನಿನ್ನ ನೋಡಲು ತುಂಬುಹಂಬಲಗೊಂಡಿದೆ; ಎನ್ನ ಆಟವು ಮುಗಿಯಿತಿಂದಿಗೆ - ನಿನ್ನ ಸೇರಲು ಕಾದಿಹೆ !</p>
<p>ತಾಯೆ ನನ್ನನು ಪಾರುಮಾಡಿಸು, ಜಗದ ಜಂಜಡ ತಪ್ಪಿಸು; ಭ್ರಮೆಯ ತೆರೆಗಳ ತೆರೆಯ ಸರಿಸುತ ನಿನ್ನ ಮೊಗವನು ತೋರಿಸು; ಎನ್ನ ಆಟವು ಮುಗಿಯಿತಿಂದಿಗೆ, ನಿನ್ನ ಮಡಿಲಿಗೆ ಸೇರಿಸು ! -</p>

<!-- 349-8/0478-->
<p>ಕಾಳಕತ್ತಲಿನಲ್ಲಿ ಆಟಕೆ, ತಾಯ, ಎನ್ನನು ಕಳುಹಿದೆ. ಭಯದ ಮುಖವಾಡವನು ಧರಿಸುತ ನೀನಿದೇವನು ಮಾಡಿದೆ? ಆಸೆಯಗಲಿತು, ಅಳಲು ಹೊಮ್ಮಿತು, ಕಾಟವಾಯಿತು ಆಟವು ! ಕೆರಳಿದಾಸೆಯ, ದುಃಖದಾಳದ, ಕುದಿವ ಸಾಗರವಿದರಲಿ ಹಿಂದೆಮುಂದಕೆ ಬರಿದೆ ಸಾಗಿಹೆ ಮೊರೆಯುವಲೆಗಳ ಜೊತೆಯಲಿ; ಇಂದು ಸುತ್ತಿದ ಬರಿಯ ಸಂಕಟ, ಸುಖವದೆಂದಿಗು ಮುಂದಕೆ; ಉಸಿರನಾಡುವ ಮೃತ್ಯುವಾಗಿದೆ, ಬಾಳು ಸುಮ್ಮನೆ ಹೆಸರಿಗೆ ! ಸುಖದ ದುಃಖದ ಹಳೆಯ ಚಕ್ರವ ತಳ್ಳುವಾಸೆಯ ಸಾವಿಗೆ? ಸ್ವರ್ಣಸ್ವಪ್ನವ ಕಾಣುವಳೆಯರ ಕನಸ ಗೋಪುರ ಕುಸಿವುದು; ಬೆನ್ನ ಹಿಂದಿನ ಬಾಳ ಭರವಸೆಯಳಿದು ಹತ್ತಿದ ತುಕ್ಕಿದು. ಕಡೆಗೆ, ಬಾಳಿನ ಸಂಜೆಯಾಗಲು ಅರಿವು ಕಣ್ಣನು ತೆರೆವುದು.</p>
<p>ಬಿಸಿದು ನೆತ್ತರ ಹೊಸತು ಜವ್ವನ ಬಲವು ಚಕ್ರವ ಚಲಿಸುತ ಮುಂದುಮುಂದಕೆ ಉರುಳಿಸುತ್ತಿರೆ ವರುಷವನಿತನೂ ತಳ್ಳುತಮರುಳರಾಟಿಗೆಯಿದನು ಭ್ರಾಂತಿಯ ಯಂತ್ರ ತಿರುಗಿಸುತ್ತಿರುವುದು; ಸುಖದ-ದುಃಖದ ಅರೆಯು ಕೂಡಿರ ಬಯಕೆಗಾಲಿಯು ಹರಿವುದು.</p>
<p>ಬರಿದೆ ತೇಲುತಲಿರುವೆ ಬಯಕೆಯ ಅಲೆಗಳೊಂದಿಗೆ ಅರಿಯದೆ; ಕರುಣೆ ತೋರುವ ತಾಯ, ರಕ್ಷಿಸು, ಭವದ ಬೆಂಕಿಯು ಸುಡುತಿದೆ ! ಬದ್ಧಭ್ರುಕುಟಿಯ ರುದ್ರಮುಖವನು ತಾಳಲಾರನು, ತಾಯಿಯ; ಸಹನೆಯಿಂದಲೆ ತಿದ್ದು ತಪ್ಪನು, ಕರುಣಿ, ನಿನ್ನನು ಬೇಡುವೆ.</p>
<p>ಹೆಣಗು-ಬವಣೆಗಳಿರದ ತೀರಕೆ, ತಾಯೆ, ನನ್ನನು ಸೇರಿಸುಸುಖವು-ದುಃಖವು-ಹರುಷ-ಕಂಬನಿಯಾಚೆಗನ್ನನು ತಲುಪಿಸು. ಸೂರ್ಯ-ಚಂದ್ರರು, ಹೊಳೆವ ತಾರಕೆ, ಮಿಂಚುಗಳಿಗದು ಕಾಣದು; ದಿವದ ಬೆಳಕಿಗೆ ಹಿಡಿದ ಕನ್ನಡಿಗಳಿವು, ಬೆಳಗುತಲಿರುವುವು!</p>

<!-- 349-8/0479-->
<p><span class="en">GO</span></p>
<p>23R) 479</p>
<p>ಕನಸುಗಳ ತೆರೆಮರೆಯೊಳಡಗದೆ ನಿನ್ನ ಮುಖವನ್ನು ತೋರಿಸು. ಪಾಶಗಳ ಕಡಿಕಡಿದು ಬಿಡುಗಡೆ ದಾರಿಗೆನ್ನನು ಕೂಡಿಸು; ನನ್ನ ಆಟವು ಮುಗಿಯಿತಿಂದಿಗೆ, ತಾಯೆ, ಮಡಿಲಿಗೆ ಸೇರಿಸು !</p>
<p><span class="en">PEACE* Behold, it comes in might, The power that is not power, The light that is in darkness, The shade in the dazzling light. It is joy that never spoke, And grief unfelt, profound, Immortal life unlived, Eternal death unmourned.</span></p>
<p><span class="en">It is not joy nor sorrow, But that which is between, It is not night nor morrow, But that which joins them in.</span></p>
<p><span class="en">It is sweet rest in music; And pause in sacred art; The silence between speaking; Between two fits of passionIt is the calm of heart.</span></p>
<p><span class="en">It is beauty never seen, And love that stands alone, Is is song that lives un-sung, And knowledge never known. It is death between two lives. And lull between two storms, The void whence rose creation, And that where it returns.</span></p>
<p><span class="en">To it the tear-drop goes, To spread the smiling form It is the Goal of Life,</span></p>
<p><span class="en">And Peace-its only home! *C.W. Vol. IV, P. 395</span></p>

<!-- 349-8/0480-->
<p>ಶಾಂತಿ ಇದಕ್ಕೆ ಮೂಲ ಇಂಗ್ಲಿಷಿನಲ್ಲಿರುವ <span class="en">'Peace' </span>ಎಂಬ ಕವನ. ಇದನ್ನು ಸ್ವಾಮಿಜಿಯವರು ಬರೆದದ್ದು ೧೮೯೯ರ ಸೆಪ್ಟೆಂಬರ್೨೧ರಂದು; ನ್ಯೂಯಾರ್ಕ್ ರಾಜ್ಯದಲ್ಲಿ ಹನ್ ನದಿಯ ತೀರದಲ್ಲಿ ಲೆಗೆಟ್ ದಂಪತಿಗಳ 'ರಿಜ್ಜಿ ಮೇನರ್' ಎಂಬ ಹಳ್ಳಿಯ ಮನೆಯಲ್ಲಿ, ಸೋದರಿ ನಿವೇದಿತಾ ತ್ಯಾಗಜೀವನದ ಸಂಕಲ್ಪವನ್ನು ಮಾಡಿದ ಆ ದಿನ ಸ್ವಾಮಿಜಿ ಅವಳಿಗೆ ಈ ಕವನವನ್ನು ಕೊಡುತ್ತಾರೆ. ವ್ಯಾವಹಾರಿಕ ಜಗತ್ತು ಸಾಪೇಕ್ಷವಾದ ಅತಿಗಳಿಂದ ಕೂಡಿದ್ದು, ಆದರೆ ಆತ್ಮಜ್ಞಾನದಿಂದ ಬರುವ 'ಶಾಂತಿ' ಎಲ್ಲ ಬಗೆಯ ದ್ವಂದ್ವಗಳನ್ನು ಮೀರಿದ್ದು ; ನಿರಪೇಕ್ಷವಾದದ್ದು. ವ್ಯಾವಹಾರಿಕ ಸ್ತರದ ಸಾಪೇಕ್ಷವಾದ ಸಂಗತಿಗಳನ್ನು ಬಳಸಿಕೊಂಡೇ ಈ ಕವನದಲ್ಲಿ ಶಾಂತಿಯ ನಿರಪೇಕ್ಷ ಸ್ಥಿತಿಯನ್ನು ವರ್ಣಿಸಲಾಗಿದೆ. ಸ್ವಾಮಿಜಿಯವರ ಕಾವ್ಯಪ್ರತಿಭೆಯ ಅತ್ಯುತ್ತಮ ನಿದರ್ಶನ ಈ ಕವನ.</p>
<p>ಅದೊ ನೋಡು ! ಪೌರುಷದಿ ಧಾವಿಸುತ್ತಿದೆ ತಾನುಶಕ್ತಿಯಲ್ಲದ ಶಕ್ತಿ. ಕತ್ತಲೊಳಗಿನ ಬೆಳಕು, ಕೋರೈಸಿ ಹೊಳೆಹೊಳೆವ ಬೆಳಕಿನಾ ನೆರಳು !</p>
<p>ನುಡಿಯಲಾಗದ ಹರ್ಷ, ಅನುಭವಿಸದಿಹ ದುಃಖ, ಬಾಳದಿಹ ಚಿರ ಬದುಕು, ಅಳದ ಚಿರಮರಣ ! ಸುಖ - ದುಃಖ ತಾನಲ್ಲ</p>
<p>- ಅದರ ನಡುವಿನದು; ದಿವಸ - ರಾತ್ರಿಗಳಲ್ಲ - ಅದ ಸೇರಿಸುವುದು !</p>
<p>ಗಾನದಲ್ಲಿ ವಿಶ್ರಾಂತಿ, ಕಲೆಯ ನಡುವಣ ಬಿಡುವು,</p>

<!-- 349-8/0481-->

<p>ಶಬ್ದ ಮಧ್ಯದ ಮೌನ, ರಾಗದಾವೇಶದಲಿ</p>
<p>ಎದೆಯ ಶಾಂತತೆಯು ! ಕಂಡಿರದ ಸೌಂದರ್ಯ, ಏಕಾಕಿ ಒಲುಮೆ; ಹಾಡದಿಹ ಗಾನವದು, ತಿಳಿಯದಿಹ ತಿಳಿವು!</p>
<p>ಬದುಕು - ಬದುಕಿನ ನಡುವೆ ಮೃತ್ಯುವದು, ಬೀಸಿ ಬಹ ಚಂಡಮಾರುತಗಳಲಿ ನಿಶ್ಚಲತೆಯು; ಸೃಷ್ಟಿಯನ್ನು ಹೊರಚೆಲ್ಲಿ ಮರಳಿ ತನ್ನೆಡೆ ಸೆಳೆವ ಪರಮ ಶೂನ್ಯತೆಯು !</p>
<p>ಅಲ್ಲಿ ಕಂಬನಿ ಸುರಿದು ನಗೆಯ ಹರಿಸುವುದು; ಶಾಂತಿಯದು - ಜೀವನದ ಚರಮಗುರಿ ಮತ್ತದುವೆ ಒಂದೆ ಮನೆಯು !</p>
<p><span class="en">ONE MORE CIRCLE * One circle more the spiral path of life ascends, And Time's restless shuttle-running back and fro</span></p>
<p><span class="en">*C.W, Vol. IX, P 302</span></p>

<!-- 349-8/0482-->
<p><span class="en">Through maze of warp and woof of shining Threads of life-spins out a stronger piece.</span></p>
<p><span class="en">Hand in hand they stand-and try To fathom depths whence springs eternal love, Each in other's eyes,</span></p>
<p><span class="en">And find no power holds o'er that age But brings the youth anew to them, And time-the good, the pure, the true.</span></p>
<p>ಮತ್ತೊಂದು ವೃತ್ತ ಸ್ವಾಮಿಜಿಯವರು <span class="en">'One More Circle' </span>ಎಂಬ ಈ ಕವನವನ್ನು ಬರೆದದ್ದು ೧೮೯೯ರಲ್ಲಿ ರಿಜಿ ಮೇನರ್‌ನಲ್ಲಿ ಲೆಗೆಟ್ ದಂಪತಿಗಳ ಅತಿಥಿಯಾಗಿದ್ದಾಗ, ವಯಸ್ಸಾಗಿದ್ದರೂ ಹದಿಹರೆಯದ ಚಟುವಟಿಕೆ-ಸಂಭ್ರಮಗಳಿಂದ ಕೂಡಿದ್ದ ಲೆಗೆಟ್ ದಂಪತಿಗಳ ಜೀವನೋತ್ಸಾಹದ ಪ್ರಶಂಸೆ ಈ ಕವನದಲ್ಲಿ ಮೂಡಿದೆ.</p>
<p>ಮತ್ತೆ ಮೇಲೇರುತಿದೆ ಜೀವನದ ವೃತ್ತಪಥ, ಕಾಲದವಿರತ ಲಾಳಿಯಾಡುತಿದೆ-ವಸನವನು ನೇಯುತಿದೆ, ಜೀವನದ ಹೊಳೆಹೊಳೆವ ನೂಲುಗಳ ಹಾಸುಗಳ ಹೊಕ್ಕುಗಳ ಜಾಲದಲ್ಲಿ !</p>
<p>ಜೊತೆಜೊತೆಗೆ ನಿಂತಿವರು ಒರ್ವರೊರ್ವರ ಕಣ್ಣ ನೋಟದಲಿ ಚಿಮ್ಮುತಿಹ | ನಿತ್ಯದೊಲುಮೆಯ ಬುಗ್ಗೆಯಾಳವನ್ನಳೆಯುವರು!</p>

<!-- 349-8/0483-->
<p><span class="en">Bon,</span></p>
<p><span class="en">nes 483</span></p>
<p>ಇವರ ವಯಸಿಗೆ ಅಂಕುಶವನಿಡುವ ಶಕ್ತಿಯದು ತಾನೆಲ್ಲಿಯೂ ಇಲ್ಲ; ಒಳ್ಳಿತಹ, ಶುದ್ಧವಹ, ದಿಟದ ಕಾಲವು ತಾನು</p>
<p>383001 ಹೊಸತು ಹರೆಯುವ ತರುವುದಿವರಿಗೆಂದೂ !</p>
<p><span class="en">NIRVANASHATKAM, OR SIX STANZAS</span></p>
<p><span class="en">ON NIRVANA* I am neither the mind, nor the intellect, nor the ego, nor the mind-stuff, I am neither the body, nor the changes of the body; I am neither the senses of hearing, taste, smell or sight, Nor am I the ether, the earth, the fire, the air; I am Existance Absolute, Knowledge Absolute, Bliss Absolute. I am He, I am He. (Shivoham, Shivoham), I am neither the Pr</span><span class="en">âna, nor the five vital airs; I am neither the materials of the body, nor the five sheaths; Neither am I the organs of action, nor objects of the senses; I am Existence Absolute, Knowledge Absolute, Bliss Absolute. I am He, I am He. (Shivoham, Shivoham). I have neither aversion nor attachment, neither greed nor delusion; Neither egotism nor envy, neither Dharma nor Moksha; I am neither desire nor objects of desire; I am Existence Absoulte, Knowledge Absoulute, Bliss Absolute I am He, I am He. (Shivoham, Shivoham). I am neither sin nor virtue, neither pleasure nor pain, Nor temple nor worship, nor pilgrimage nor scriptures, Neither the act of enjoying, the enjoyable nor the enjoyer; I am Existence Absolute, Knowledge Absolute, Bliss Absolute I am He, I am He. (Shivoham, Shivoham). I have neither death nor fear of death, nor caste; Nor was I ever born, nor had I parents, friends and relations; I have neither Guru nor disciple; I am Existence Absolute, Knowledge Absolute, Bliss Absolute</span></p>
<p><span class="en">*C.W. Vol. IV, P. 391</span></p>

<!-- 349-8/0484-->
<p><span class="en">Iam He. Iam He. (Shivoham, Shivoham), I am untouched by the senses, I am neither Mukti nor knowable; I am without form, without limit, beyond space, beyond time; I am in everything; I am the basis of the universe; everywhere am I. I am Existence Absolute, Knowledge Absolute, Bliss Absolute; Iam He, Iam He. (Shivoham, Shivoham).</span></p>
<p>ನಿರ್ವಾಣಷಟ್ಕಂ | (ಶಂಕರಾಚಾರ್ಯರ ಸಂಸ್ಕೃತ ಮೂಲವನ್ನು ಸ್ವಾಮೀಜಿ ಇಂಗ್ಲಿಷಿನಲ್ಲಿ ಭಾಷಾಂತರಿಸಿದ್ದಾರೆ.)</p>
<p>(ಅನುವಾದ : ಕುವೆಂಪು) ಬುದ್ದಿ ಮನ ಚಿತ್ರಹಂಕಾರ ನಾನಲ್ಲ, ಕಣ್ಣು ಕಿವಿ ಮೂಗಲ್ಲ ನಾಲಗೆಯುವಲ್ಲ ನಭವಲ್ಲ, ಧರೆಯಲ್ಲ, ಶಿಖಿವಾಯುವಲ್ಲ ; ಸಚ್ಚಿದಾನಂದಾತ್ಮ ಶಿವ ನಾನು, ನಾನು ! ಪಂಚವಾಯುಗಳಲ್ಲ, ಪ್ರಾಣ ನಾನಲ್ಲ; ಸಪ್ತಧಾತುಗಳಲ್ಲ, ಕೋಶವೈದಲ್ಲ ಕರ್ಮಾಂಗ, ವಿಷಯೇಂದ್ರಿಯಂಗಳಾನಲ್ಲ; ಸಚ್ಚಿದಾನಂದಾತ್ಮ ಶಿವ ನಾನು, ನಾನು. ದ್ವೇಷರಾಗಗಳಿಲ್ಲ, ಲೋಭಮೆನಗಿಲ್ಲ, ಮೋಹ ಮದ ಮಾತ್ಸರ್ಯ ಭಾವಮೆನಗಿಲ್ಲ ಧರ್ಮಾರ್ಥ ಕಾಮಾದಿ ಮೋಕ್ಷನಾನಲ್ಲ; ಸಚ್ಚಿದಾನಂದಾತ್ಮ ಶಿವ ನಾನು, ನಾನು. ಪಾಪ ಪುಣ್ಯಗಳಲ್ಲ, ಸುಖ ದುಃಖವಲ್ಲ, ಮಂತ್ರ ತೀರ್ಥಗಳಲ್ಲಿ, ವೇದಮಖವಲ್ಲ ಭೋಜ್ಯ ಭೋಜನವಲ್ಲ, ಭೋಕ್ತ ನಾನಲ್ಲ ; ಸಚ್ಚಿದಾನಂದಾತ್ಮ ಶಿವ ನಾನು, ನಾನು. ಜಾತಿ ಭೇದಗಳಿಲ್ಲ, ಮೃತ್ಯುಭಯವಿಲ್ಲ, ಜನ್ಮ ಮೃತ್ಯುಗಳಿಲ್ಲ, ತಂದೆ ತಾಯಿಲ್ಲ ಬಂಧು ಸಖರಿಲ್ಲ, ಗುರುಶಿಷ್ಯರಾರಿಲ್ಲ ; ಸಚ್ಚಿದಾನಂದಾತ್ಮ ಶಿವ ನಾನು, ನಾನು, ನಿರ್ವಿಕಲ್ಪನು ನಾ ನಿರಾಕಾರ ನಾನು, ಸರ್ವಂದ್ರಿಯಾತೀತ ಸರ್ವತ್ರ ನಾನು ಕಾಲ ದೇಶಾತೀತ ವಿಶ್ವವಿಭು ನಾನು; ಸಚ್ಚಿದಾನಂದಾತ್ಮ ಶಿವ ನಾನು, ನಾನು.</p>
<p><span class="en">THEHYMNOF CREATION*</span></p>
<p>. <span class="en">(Rig-Veda: 10th Mandala, 129) Existence was not then, nor non-existence, The world was not, the sky beyond was neither, What covered the mist? Of whom was that? What was in the depths of darkness thick?</span></p>
<p>*<span class="en"> C.W, Vol. VI, P178</span></p>

<!-- 349-8/0485-->

<p><span class="en">Death was not then, nor immortality, The night was neither separate from day, But motionless did That vibrate Alone, with Its own glory oneBeyond That nothing did exist. At first in darkness hidden darkness lay, Undistinguished as one mass of water, Then That which lay in void thus covered A glory did put forth by Tapas ! First Desire rose, the primal seed of mind, (The sages have seen all this in their hearts Sifting existence from non-existence.) Its rays above, below and sideways spread. Creative then became the glory, With self-sustaining principle below, And Creative Energy above. Who knew the way? Who there declared Whence this arose? Projection whence? For after this projection came the gods, Who therefore knew indeed, came out this whence? This projection whence arose, Whether held or whether not, He the ruler in the supreme sky, of this He, O Sharman! knows, or knows not Heperchance!</span></p>
<p>ನಾಸದೀಯಸೂಕ್ತ, ಸೃಷ್ಟಿ -ಗಾನ | (ಮೂಲ ಋಲ್ವೇದದಲ್ಲಿ ಬರುವುದು. ಸ್ವಾಮಿಾಜಿ ಅದನ್ನು ಇಂಗ್ಲಿಷಿನಲ್ಲಿ ಭಾಷಾಂತರಿಸಿದ್ದಾರೆ)</p>
<p>ಆಗ ಅಸ್ತಿಯೂ ಇರಲಿಲ್ಲ ನಾಸ್ತಿಯೂ ಇರಲಿಲ್ಲ. ಪೃಥ್ವಿಯೂ ಇರಲಿಲ್ಲ, ದೂರದ ಆಕಾಶವೂ ಇರಲಿಲ್ಲ. ಈ ಮಹಾಶೂನ್ಯವನ್ನು ಯಾವುದು ಆವರಿಸಿತ್ತು? ಇದು ಯಾರದು? ಈ ಗಾಢಾಂಧಕಾರದ ಒಳಗೆ ಏನಿತ್ತು?' - ಆಗ ಮೃತ್ಯುವೂ ಇರಲಿಲ್ಲ, ಅಮರತ್ವವೂ ಇರಲಿಲ್ಲ. ಆಗ ಹಗಲಿರುಳುಗಳು ಇರಲಿಲ್ಲ. ಆಗ ಅದೊಂದೇ ಸ್ಪಂದಿಸುತ್ತಿತ್ತು. ಅದು ತನ್ನ ಮಹಿಮೆಯಲ್ಲಿ ತಾನು ನೆಲಸಿತ್ತು. ಅದರಾಚೆ ಯಾವುದೂ ಇರಲಿಲ್ಲ.</p>

<!-- 349-8/0486-->
<p>ಮೊದಲು ಕತ್ತಲೆ ಕತ್ತಲೆಯ ಗರ್ಭದಲ್ಲಿ ಹುದುಗಿತ್ತು. ಅಖಂಡ ಜಲ ರಾಶಿಯಲ್ಲಿ ಬೇರ್ಪಡಿಸಲು ಆಗದಂತೆ ಇತ್ತು. ಯಾವುದು ಮಹಾಶೂನ್ಯದಲ್ಲಿತ್ತೊ ಅದು ತಪಸ್ಸಿನ ಪ್ರಭಾವದಿಂದ ವ್ಯಕ್ತವಾಯಿತು.</p>
<p>ಮನಸ್ಸಿನ ಮೂಲಬೀಜವಾದ ಕಾಮ ಮೊದಲು ಅಂಕುರಿಸಿತು. ಆಸ್ತಿ ನಾಸ್ತಿಗಳನ್ನು ವಿಭಜನೆ ಮಾಡಿದ ಋಷಿಗಳು ಇದನ್ನು ತಮ್ಮ ಹೃದಯದಲ್ಲಿ ಅನುಭವಿಸಿರುವರು. ಇದು ತನ್ನ ಜ್ಯೋತಿಯನ್ನು ಮೇಲೆ ಕೆಳಗೆ ಸುತ್ತಲೂ ಹರಡಿತು. ಕೆಳಗೆ ಮೂಲ ಭೂತಗಳು, ಮೇಲೆ ಪ್ರಾಣ ಇವುಗಳ ಕ್ರಿಯೆ ಪ್ರತಿಕ್ರಿಯೆಗಳಿಂದ ಸೃಷ್ಟಿ ಪ್ರಾರಂಭವಾಯಿತು.</p>
<p>ಇದು ಹೇಗೆ ಆಯಿತು ಎನ್ನುವುದು ಯಾರಿಗೆ ಗೊತ್ತು? ಇದು ಎಲ್ಲಿಂದ ಬಂತು ಎಂಬುದನ್ನು ಯಾರು ಕೆಚ್ಚೆದೆಯಿಂದ ಹೇಳಬಲ್ಲರು? ಎಲ್ಲಿಂದ ಇದು ಪ್ರಕ್ಷೇಪ ವಾಯಿತು? ಈ ಪ್ರಕ್ಷೇಪವಾದ ಮೇಲೆಯೇ ದೇವರುಗಳೆಲ್ಲರೂ ಬಂದದ್ದು. ಆದಕಾರಣ ಇವರಿಗೆ ಮುಂಚೆ ಏನಿತ್ತು, ಅದು ಹೇಗಿತ್ತು ಎಂಬುದು ಯಾರಿಗೆ ಗೊತ್ತು?</p>
<p>ಈ ಪ್ರಕ್ಷೇಪ ಎಲ್ಲಿಂದ ಬಂತು? ಅವನಿಂದಲೇ ಅಲ್ಲವೇ? ಆ ಪರಂಧಾಮದಲ್ಲಿ ಪರಮೇಶ್ವರನಾಗಿರುವವನೊಬ್ಬನಿಗೇ ಗೊತ್ತು ಅಥವಾ ಅವನಿಗೂ ಅದು ಗೊತ್ತಿಲ್ಲವೋ ಏನೊ!</p>
<p><span class="en">THY LOVE IFEAR* Thy knowledge, man! I value not, It is thy lover I fear; It is thy love that shakes My throne, Brings God to human tear.</span></p>
<p><span class="en">For love, behold the Lord of all, The formless, ever free, Is made to take the human form To play and live with thee. What learning, they of Vrinda's groves, The herdsmen, ever got? What science, girls that milked the kine? They loved, and Me they bought.</span></p>
<p>*<span class="en"> C.W, Vol. VI, P170</span></p>

<!-- 349-8/0487-->

<p>ನಡುಗಿಪುದು ನಿನ್ನೊಲುಮೆ ಇದು ಮೂಲತಃ ಒಂದು ಬಂಗಾಳಿ ಗೀತೆಯಾಗಿದ್ದು, ಇದನ್ನು ಸ್ವಾಮಿಜಿ <span class="en">'The Story of the Boy Gopala' </span>ಎಂಬ ತಮ್ಮ ಒಂದು ಬರಹದಲ್ಲಿ ಇಂಗ್ಲಿಷಿಗೆ ಅನುವಾದಿಸಿದ್ದಾರೆ. ಅಹೇತುಕವಾದ ಭಕ್ತಿಯ ಮಹಿಮೆಯನ್ನು ಇಲ್ಲಿ ಸ್ವಯಂ ಭಗವಂತನೇ ಕೊಂಡಾಡುತ್ತಿದ್ದಾನೆ. ಶ್ರೀರಾಮಕೃಷ್ಣರಿಗೆ ಬಹಳವಾಗಿ ಮೆಚ್ಚುಗೆಯಾಗಿದ್ದ ಗೀತೆ ಇದು.</p>
<p>ನಿನ್ನ ಜ್ಞಾನವ ನಾನು ಲೆಕ್ಕಿಸೆನು, ಎಲೆ ಮನುಜ,</p>
<p>ನಿನ್ನ ಪ್ರೀತಿಗೆ ನಾನು ಹೆದರುತಿಹೆನು; ನಿನ್ನೊಲುಮೆ ನಡುಗಿಪುದು ನನ್ನ ಹಿರಿ ಪೀಠವನು, ನಿನ್ನ ಕಂಬನಿ ಸೆಳೆಯುತಿಹುದೆನ್ನನು !</p>
<p>ನಾಮರೂಪವ ಮೀರ್ದ ನಿತ್ಯಮುಕ್ತನು ನಾನು</p>
<p>ಒಲುಮೆಸೆರೆಯಲ್ಲೀಗ ಸಿಲುಕಿಕೊಂಡು ಮನುಜರೂಪವ ಧರಿಸಿ ಇಳೆಯೊಳಾಡುತಲಿಹೆನು, ನಿನ್ನ ಭಕ್ತಿಗೆ ನನ್ನ ತೆತ್ತುಕೊಂಡು !</p>
<p>ಗೋಕುಲದ ಗೋವಳರ ವಿದ್ಯೆಯಿನ್ನಾವುದದು?</p>
<p>ಪಾಲ್ಗರೆವ ಗೋಪಿಯರ ಶಾಸ್ತ್ರವೇನು? ತಮ್ಮೊಲುಮ ಬಲದಿಂದ ಕೊಂಡರನ್ನನು ಅವರು, ಮಾರಿಕೊಂಡೆನು ನಿಜಕು ನಾನೆ ನನ್ನನ್ನು !</p>
<p>ಸಂಸ್ಕೃತ ಸ್ತೋತ್ರಗಳು ಶ್ರೀರಾಮಕೃಷ್ಣ ಸ್ತೋತ್ರಾಣಿ * (೧)</p>
<p>ಓಂ ಕ್ರೀಂ ಋತಂ ತ್ವಮಚಲೋ ಗುಣಜಿದ್ದುಣೇಯ್ಯೋ ನಕ್ತಂ ದಿವಂ ಸಕರುಣಂ ತವಪಾದಪದ್ಮಂ||</p>
<p>..</p>
<p>*<span class="en"> C.W, Vol. VIII, P172</span></p>

<!-- 349-8/0488-->
<p>|| ೧ ||</p>
<p>|| ೨ ||</p>
<p>ಮೋಹಂಕಷಂ ಬಹುಕೃತಂ ನ ಭಜೇ ಯತೋsಹಂ ತಸ್ಮಾತ್ ತ್ವಮೇವ ಶರಣಂ ಮಮ ದೀನಬಂಧೋ ಭಕ್ತಿರ್ಭಗಶ್ಚ ಭಜನಂ ಭವಭೇದಕಾರಿ ಗಚ್ಛಂತ್ಯಲಂ ಸುವಿಪುಲಂ ಗಮನಾಯ ತತ್ಯಮ್ | ವಕ್ಕೊದ್ದ ತೋಪಿ ತು ಹೃದಯೇ ನ ಚ ಭಾತಿ ಕಿಂಚಿತ್ ತಸ್ಮಾತ್ ತ್ವಮೇವ ಶರಣಂ ಮಮ ದೀನಬಂಧೋ ತೇಜಸ್ತರಂತಿ ತರಸಾ ತ್ವಯಿ ತೃಪ್ತತೃಷ್ಟಾಃ ರಾಣೀಕೃತೇ ಋತಪಥೇ ತ್ವಯಿ ರಾಮಕೃಷ್ಣ! ಮರ್ತ್ಯಾಮೃತಂ ತವಪದಂ ಮರಣೋರ್ಮಿನಾಶಂ ತಸ್ಮಾತ್ ತ್ವಮೇವ ಶರಣಂ ಮಮ ದೀನಬಂಧೋ ಕೃತ್ಯಂ ಕರೋತಿ ಕಲುಷಂ ಕುಹಕಾಂತಕಾರಿ ಷ್ಟಾಂತಂ ಶಿವಂ ಸುವಿಮಲಂ ತವನಾಮ ನಾಥ | ಯಸ್ಕಾದಹಂ ತ್ವಶರಣೋ ಜಗದೇಕಗಮ್ಮ ತಸ್ಮಾತ್ ತ್ವಮೇವ ಶರಣಂ ಮಮ ದೀನಬಂಧೋ</p>
<p>|| ೩ ||</p>
<p>|| ೪ ||</p>
<p>ಓಂ ಸ್ಥಾಪಕಾಯ ಚ ಧರ್ಮಸ್ಯ ಸರ್ವಧರ್ಮಸ್ವರೂಪಿಣೇ ಅವತಾರವರಿಷ್ಠಾಯ ರಾಮಕೃಷ್ಣಾಯ ತೇ ನಮಃ</p>
<p>ಶ್ರೀರಾಮಕೃಷ್ಣ ಸ್ತೋತ್ರ (೧) ಈ ಸ್ತೋತ್ರವನ್ನೂ ಮುಂದಿನ ಸ್ತೋತ್ರವನ್ನೂ ಸ್ವಾಮಿಜಿಯವರು ರಚಿಸಿದ್ದು ೧೮೯೮ರ ನವೆಂಬರ್ ತಿಂಗಳಿನಲ್ಲಿ; ಬೇಲೂರಿನ ಬಾಡಿಗೆ ಕಟ್ಟಡವೊಂದರಲ್ಲಿ ಮಠ ಮಾಡಿದ್ದಾಗ, ಈ ಸ್ತೋತ್ರಗಳ ರಚನೆಯ ಸಂದರ್ಭವನ್ನು ಸ್ವಾಮಿಜಿಯವರ ಗೃಹೀಶಿಷ್ಯನಾದ ಶರತ್‌ಚಂದ್ರ ಚಕ್ರವರ್ತಿ ತನ್ನ ದಿನಚರಿಯಲ್ಲಿ ದಾಖಲಿಸಿದ್ದಾನೆ. ಆ ದಿನ ಸ್ವಾಮಿಜಿಯವರ ನಾಲಗೆಯ ಮೇಲೆ ಸಾಕ್ಷಾತ್ ಸರಸ್ವತಿಯೇ ನೆಲಸಿದಂತಿತ್ತು” ಎಂದಿದ್ದಾನೆ ಶರತ್‌ಚಂದ್ರ, ಈ ಸ್ತೋತ್ರಗಳನ್ನು ಶಿಷ್ಯನ ಕೈಗೆ ಕೊಡುತ್ತ ಸ್ವಾಮಿಜಿ, ಇವುಗಳಲ್ಲಿ ಛಂದಸ್ಸಿನ ದೋಷಗಳೇನಾದರೂ ಇವೆಯೋ ನೋಡು” ಎಂದರಲ್ಲದೆ ಮತ್ತೆ ಹೇಳುತ್ತಾರೆ : “ನೋಡು, ನಾನು ಆಲೋಚನೆಯಲ್ಲೇ ಮುಳುಗಿ ಬರೆಯುತ್ತಿರುವಾಗ ಕೆಲವೊಮ್ಮ ವ್ಯಾಕರಣ ದೋಷಗಳು ತಲೆದೋರುವುದುಂಟು. ಆದ್ದರಿಂದಲೇ ಅವುಗಳನ್ನೊಂದಿಷ್ಟು ಪರಿಶೀಲಿಸು ಎಂದು ನಿನಗೆ ಹೇಳುವುದು. ಇದಕ್ಕೆ ಶಿಷ್ಯನೆನ್ನುತ್ತಾನೆ: ಮಹಾಶಯರೇ, ಇವು ದೋಷಗಳಲ್ಲ, ಮಹಾಕವಿಪ್ರಯೋಗ !”</p>
<p>೧. ಓಂ ಹೀಂ, ನೀನು ಸತ್ಯಸ್ವರೂಪನು, ಅಚಲನು, ತ್ರಿಗುಣಗಳನ್ನು ಜಯಿಸಿದವನು ಮತ್ತು ಕಲ್ಯಾಣಗುಣಗಳ ಮೂಲಕ ಪ್ರಶಂಸನೀಯನು, ಮೋಹ ನಾಶಕವೂ ಪೂಜನೀಯವೂ ಆದ ನಿನ್ನ ಅಡಿದಾವರೆಗಳನ್ನು ನಾನು ಹಗಲೂ ರಾತ್ರಿಯೂ ವ್ಯಾಕುಲದಿಂದ ಭಜಿಸಲಿಲ್ಲ: ಆದುದರಿಂದ ಹೇ ದೀನಬಂಧು ನೀನೇ ನನಗೆ ಶರಣು.</p>

<!-- 349-8/0489-->

<p>೨. ಸಂಸಾರನಾಶಕವಾದ ಭಕ್ತಿ ಜ್ಞಾನೈಶ್ವರಾದಿಗಳು ಮತ್ತು ಭಜನೆ ಇವು ಮಹಾತತ್ವವನ್ನು ಹೊಂದಲು ಸಾಕು. ಆದರೆ ಇದು ನನ್ನ ಬರಿಯ ಮಾತಾಗಿ ಹೃದಯದಲ್ಲಿ ಸ್ವಲ್ಪವೂ ಹೊಳೆಯದೆ ಇರುವುದರಿಂದ ಹೇ ದೀನ ಬಂಧು, ನೀನೇ ನನಗೆ ಶರಣು. - ೩. ಹೇ ರಾಮಕೃಷ್ಣ, ಸತ್ಯವೇ ಪಥನಾದ ನಿನ್ನಲ್ಲಿ ಅನುರಾಗವು ಉಂಟಾದರೆ ಮನುಷ್ಯರು ನಿನ್ನನ್ನು ಹೊಂದಿ, ಪೂರ್ಣಕಾಮರಾಗಿ ರಜೋಗುಣವನ್ನು ದಾಟುವರು, ಮರಣವೆಂಬ ಅಲೆಗಳನ್ನು ನಾಶಮಾಡುವ ನಿನ್ನ ಚರಣಗಳು ಮರ್ತಲೋಕದಲ್ಲಿ ಅಮೃತವಾಗಿರುವುವು. ಆದುದರಿಂದ ಈ ದೀನಬಂಧು ನೀನೇ ನನಗೆ ಶರಣು.</p>
<p>೪, ಹೇ ನಾಥ, ಮಾಯೆಯನ್ನು ನಾಶಮಾಡುವುದೂ ಮಂಗಳವೂ ವಿಮಲವೂ “ಷ್ಣ' ಎಂಬ ಅಕ್ಷರದಿಂದ ಅಂತ್ಯವಾಗುವುದೂ ಆದ ನಿನ್ನ ಹೆಸರು ಪಾಪವನ್ನು ಕೂಡ ಪುಣ್ಯವನ್ನಾಗಿ ಮಾಡುವುದು. ಜಗತ್ತಿಗೆ ಏಕಮಾತ್ರ ಗುರಿಯಾದ ದೀನಬಂಧು, ನನಗೆ ಯಾವ ಆಶ್ರಯವೂ ಇಲ್ಲದಿರುವುದರಿಂದ ನೀನೇ ನನಗೆ ಶರಣು.</p>
<p>ಧರ್ಮಸಂಸ್ಥಾಪಕನೂ ಸರ್ವಧರ್ಮಸ್ವರೂಪಿಯೂ ಅವತಾರಶ್ರೇಷ್ಠನೂ ಆದ ಶ್ರೀರಾಮಕೃಷ್ಣನಿಗೆ ನಮಸ್ಕಾರಗಳು.</p>
<p>ಶ್ರೀರಾಮಕೃಷ್ಣ ಸ್ತೋತ್ರಂ*(೨) ಆಚಂಡಾಲಾಪ್ರತಿಹತರಯೋ ಯಸ್ಯ ಪ್ರೇಮಪ್ರವಾಹಃ ಲೋಕಾತೀತೋಪ್ಯಹಹ ನ ಜಹೌ ಲೋಕಕಲ್ಯಾಣಮಾರ್ಗಮ್ || ತೈಲೋsಪ್ಯಪ್ರತಿಮಮಹಿಮಾ ಜಾನಕೀಪ್ರಾಣಬಂಧೋ ಭಕ್ತಾ ಜ್ಞಾನಂ ವೃತವರವಪುಃ ಸೀತಯಾ ಯೋ ಹಿ ರಾಮಃ</p>
<p>|| ೧ ||</p>
<p>ಸ್ತಬೀಕೃತ್ಯ ಪ್ರಲಯಕಲಿತಂ ವಾಹವೋತ್ಥಂ ಮಹಾನ್ನಂ ಹಿತ್ವಾ ರಾತ್ರಿಂ ಪ್ರಕೃತಿಸಹಜಾಮನ್ಮತಾಮಿಸ್ರಮಿಶ್ರಾಮ್ | ಗೀತಂ ಶಾನ್ತಂ ಮಧುರಮಪಿ ಯಃ ಸಿಂಹನಾದಂ ಜಗರ್ಜ ಸೋsಯಂ ಜಾತಃ ಪ್ರಥಿತಪುರುಷೋ ರಾಮಕೃಷ್ಣದಾನೀಮ್</p>
<p>|| ೨ ||</p>
<p>ಶಕ್ತಿಸಮುದ್ರಸಮುತ್ತತರಂಗಂ ದರ್ಶಿತಪ್ರೇಮವಿಜೃಂಭಿತರಂಗಂ ಸಂಶಯರಾಕ್ಷಸನಾಶಮಹಾಸ್ತ್ರಂ ಯಾಮಿ ಗುರುಂ ಶರಣಂ ಭವವೈದ್ಯಂ</p>
<p>|| ೩ ||</p>
<p>ಅದ್ವಯತತ್ಸಮಾಹಿತಚಿತ್ತಂ ಪ್ರೋಜ್ವಲಭಕ್ತಿಪಟಾವೃತವೃತ್ತಂ</p>
<p>*<span class="en"> C.W, Vol. VIII, P173</span></p>

<!-- 349-8/0490-->
<p>ಕರ್ಮಕಲೇವರಮದ್ಭುತ ಚೇಷ್ಟಂ ಯಾಮಿ ಗುರುಂ ಶರಣಂ ಭವವೈದ್ಯಂ</p>
<p>-</p>
<p>|| ೪ ||</p>
<p>ನರದೇವ ದೇವ ಜಯ ಜಯ ನರದೇವ ||</p>
<p>ಶ್ರೀರಾಮಕೃಷ್ಣ ಸ್ತೋತ್ರ ಯಾರ ಪ್ರೇಮದ ಪರಮಪೂರವು</p>
<p>ನೀಚರೆದೆಗೂ ಹರಿಯಿತೊ, ಯಾವ ಲೋಕಾತೀತಮಹಿಮನ</p>
<p>ಕರುಣೆ ಲೋಕಕೆ ದುಡಿಯಿತೊ, ಯಾವನಪ್ರತಿ-ಮಹಿಮನೊ ಮೇಣ್</p>
<p>ಮಾತೆ ಸೀತೆಯ ನಾಥನೊ, ಯಾರು ಸೀತೆಯ ಭಕುತಿಯಿಂದಲಿ</p>
<p>ಜ್ಞಾನದೇಹದಿ ವ್ಯಾಪ್ತನೊ;</p>
<p>ಯಾರು ಮಧುತರ ಶಾಂತಗೀತೆಯ</p>
<p>ಯುದ್ಧರಂಗದಿ ಮೊಳಗುತ ಪ್ರಳಯಶಬ್ದವ ಸ್ತಬ್ದಗೊಳಿಸುತ</p>
<p>ಸಿಂಹಗರ್ಜನೆ ಮಾಡುತ ಮೋಹತಿಮಿರವನಿಲ್ಲ ಗೈಯುತ |</p>
<p>ಕೃಷ್ಣರೂಪದಿ ನಿಂದನೊ ಅವನೆ ಇಂದಿಗೆ ರಾಮಕೃಷ್ಣನ</p>
<p>ಹೆಸರೊಳೆಸೆಯುತಲಿರುವನು !</p>
<p>.</p>
<p>ಶಕ್ತಿ ಸಮುದ್ರದೊಳೆದ್ದ ತರಂಗವು</p>

<!-- 349-8/0491-->

<p>ದಿವ್ಯ ಪ್ರೇಮಮಯ ಲೀಲಾರಂಗವು ಸಂಶಯ ರಾಕ್ಷಸ ನಾಶಮಹಾಸ್ತ್ರವು ಆ ಭವವೈದ್ಯ ಶ್ರೀಗುರುವಿಗೆ ಶರಣು !</p>
<p>ಅದ್ವಯ ತತ್ಯದಿ ನೆಲಸಿದ ಚಿತ್ತನು ಉಜ್ವಲ ಭಕ್ತಿಯಿಂದಾವೃತ ಗಾತ್ರನು ಅದ್ಭುತ ಕರ್ಮನಿರತ ಪರಿಪೂರ್ಣನು ಆ ಭವವೈದ್ಯ ಶ್ರೀಗುರುವಿಗೆ ಶರಣು !</p>
<p>ಶ್ರೀರಾಮಕೃಷ್ಣ ಸ್ತೋತ್ರಂ (೩)</p>
<p>ಸಾಮಾಖ್ಯಾದ್ಯರ್ಗಿತಿ ಸುಮಧುರೈರ್ಮಘ ಗಂಭೀರ ಘೋಷ್ಟೆ? ಯಜ್ಯಧ್ಯಾನಧ್ವನಿತಗಗನೈಬ್ರ್ರಾಹ್ಮಣ್ಯರ್ಜ್ಞಾತ ವೇದೈಃ | ವೇದಾನ್ಯಾಖ್ಯೆ: ಸುವಿಹಿತ ಮನೋಬ್ಬಿನ್ನಮೋಹಾಂಧಕಾರೈಃ ಸ್ತುತೋ ಗೀತೋ ಯ ಇಹ ಸತತಂ ತಂ ಭಜೇ ರಾಮಕೃಷ್ಣ ಮ್ ||</p>
<p>ಶ್ರೀರಾಮಕೃಷ್ಣ ಸ್ತೋತ್ರ (೩) ವೇದತತ್ತ್ವಜ್ಞರೂ, ಬ್ರಾಹ್ಮಣರೂ ಯಜ್ಞಸ್ಥಳದಲ್ಲಿ ಮಂತ್ರೋಚ್ಛಾರಣೆಯಿಂದ ಗಗನವನ್ನು ಪ್ರತಿಧ್ವನಿಗೊಳಿಸಿದರು; ವಿಧಿಪೂರ್ವಕ ಯಜ್ಞವನ್ನು ಅರ್ಜಿಸಿ ಅವರ ಹೃದಯ ಪರಿಶುದ್ಧವಾಗಿ, ವೇದಾಂತವಾಕ್ಯಗಳ ಮೂಲಕ ಭ್ರಮೆ ಮತ್ತು ಅಂಧಕಾರವು ದೂರವಾಗಿದ್ದಿತು; ಅವರು ಆ ಮೇಘಗಳಂತೆ ಗಂಭೀರ ಸುಮಧುರ ರಾಗದಿಂದ ಸಾಮಗಾನವೇ ಮುಂತಾದುವುಗಳಿಂದ ಯಾರ ಸ್ತುತಿಯನ್ನು ಮಾಡಿರುವರೋ, ಯಾರ ಮಹಿಮೆಯನ್ನು ಹಾಡಿರುವರೋ - ಅಂತಹ ಶ್ರೀರಾಮಕೃಷ್ಣರ ಭಜನೆಯನ್ನು ನಾನು ಸರ್ವದಾ ಮಾಡುತ್ತೇನೆ.</p>
<p>*</p>
<p>*</p>
<p>ಭಯವೇತಕೆ?</p>
<p>ಕುರ್ಮಸ್ಕಾರಕಚರ್ವಣಂ ತ್ರಿಭುವನಮುತ್ಸಾಟಯಾಮೋ ಬಲಾತ್ ಕಿಂ ಭೋನ ವಿಜಾನಾಸ್ಯಸ್ಮಯಾನ್, ರಾಮಕೃಷ್ಣದಾಸಾ ವಯಮ್ || ಕ್ಷೀಣಾಃ ಸ್ಮ ದೀನಾಃ ಸಕರುಣಾ ಜಲ್ಪಂತಿ ಮೂಢಾ ಜನಾಃ ನಾಸ್ತಿಕ್ಕಂದಂತು ಅಹಹ ದೇಹಾತ್ಮವಾದಾತುರಾಃ | *<span class="en"> C.W Vol. IX, P 304</span></p>
<p>**<span class="en"> C.W, Vol. VI, P. 275</span></p>

<!-- 349-8/0492-->
<p>ಪ್ರಾಪ್ಪಾ ಸ್ಮ ವೀರಾ ಗತಭಯಾ ಅಭಯಂ ಪ್ರತಿಷ್ಠಾ ಯದಾ ಆಸ್ತಿಕ್ಕಂದಂತು ಚಿನುಮಃ ರಾಮಕೃಷ್ಣದಾಸಾ ವಯಮ್ ||</p>
<p>ಪೀತ್ಸಾ ಪೀತ್ಸಾ ಪರಮಮಮೃತಂ ವೀತಸಂಸಾರರಾಗಾಃ ಹಿತ್ಸಾ ಹಿತ್ಸಾ ಸಕಲಕಲಹಪ್ರಾಪಿಣೀಂ ಸ್ವಾರ್ಥಸಿದ್ದಮ್ | ಧ್ಯಾತ್ವಾ ಧ್ಯಾತ್ವಾ ಗುರುವರಪದಂ ಸರ್ವಕಲ್ಯಾಣರೂಪಂ ನಾ ನತ್ವಾ ಸಕಲಭುವನಂ ಪಾತುಮಾಮಂತ್ರಯಾಮ: ||</p>
<p>ಪ್ರಾಪ್ತಂ ಯದ್ದೆ ತ್ವನಾದಿನಿಧನಂ ವೇದೋದಧಿಂ ಮಢಿತ್ಸಾ ದತ್ತಂ ಯಸ್ಯ ಪ್ರಕರಣೇ ಹರಿಹರಬ್ರಹ್ಮಾದಿ ದೇವೈರ್ಬಲಮ್ | ಪೂರ್ಣ ಯತ್ತು ಪ್ರಾಣಸಾರರ್ಭೌಮನಾರಾಯಣಾನಾಂ ರಾಮಕೃಷ್ಣಸ್ತನುಂ ಧತ್ತೇ ತತ್ತೂರ್ಣಪಾತ್ರಮಿದಂ ಭೂಃ ||</p>
<p>ಭಯವೇತಕೆ? ೧೮೯೪ರ ಸೆಪ್ಟೆಂಬರ್ ೨೫ರಂದು ಸ್ವಾಮಿಜಿಯವರು ಬಾರಾನಗರ ಮಠದ ತಮ್ಮ ಸೋದರಸಂನ್ಯಾಸಿಗಳಿಗೆ ಬರೆದ ಪತ್ರದಲ್ಲಿ ಈ ಸಂಸ್ಕೃತ ಕವನವನ್ನು ಬರೆದಿದ್ದಾರೆ. ಶ್ರೀರಾಮಕೃಷ್ಣರಲ್ಲಿನ ಅವಿಚಲಶ್ರದ್ದ ಎಂತಹ ನಿರ್ಭಯತೆಯನ್ನು ತಂದುಕೊಡಲ್ಲುದೆಂಬುದರ ಶಕ್ತಿಯುತವಾದ ನಿರೂಪಣೆ ಇದರಲ್ಲಿದೆ.</p>
<p>ತಾರೆಗಳ ಕುಟ್ಟಿ ಪುಡಿ ಮಾಡುವೆವು ನಾವು, ಲೋಕವನೆ ತಲೆಕೆಳಗು ಮಾಡುವೆವು ನಾವು; ನಾವು ಯಾರೆಂಬುದನು ಬಲ್ಲಿರಾ ನೀವು? ಶ್ರೀರಾಮಕೃಷ್ಣರ ಕಿಂಕರರೂ ನಾವು ! ದೇಹಾತ್ಮಭಾವದಲಿ ದೀನತೆಯ ತಳೆದು ಗೋಳಿಡುವುದದೆ ನಾಸ್ತಿಕತೆಯೆಂದು ತಿಳಿದು ಅಭಯದಲಿ ನೆಲೆಗೊಂಡ ವೀರರಾಗಿಹವು; ತತ್ಯವಿದು ಶ್ರೀರಾಮಕೃಷ್ಣದಾಸರದು!</p>

<!-- 349-8/0493-->

<p>ಮೋಹವನು ತೊರೆದು, ಪರಮಾಮೃತವ ಸವಿದು, ಎಲ್ಲ ಕಲಹದ ಮೂಲ ಸ್ವಾರ್ಥವನ್ನುಳಿದು, ಸಕಲ ಸಂಪದವೀವ ಗುರುಪದಕೆ ಮಣಿದು, ಜಗವೆಲ್ಲವನು ಶುಭಕೆ ಕರೆಯುತಿಹೆವಿಂದು !</p>
<p>ವೇದವಾರಿಧಿಮಥನದಿಂ ಬಂದ ಸುಧೆಯು ಹರಿಹರಬ್ರಹ್ಮಾದಿ ಸುರರ ಬಲನಿಧಿಯು; ತುಂಬಿ ತುಳುಕಿಹುದದುವೆ ಪೂರ್ಣರೂಪದಲ್ಲಿ ಅವತಾರಸಾರ ಶ್ರೀರಾಮಕೃಷ್ಣರಲಿ !</p>
<p>ಶಿವಸ್ತೋತ್ರಂ *</p>
<p>ನಿಖಿಲಭುವನ ಜನ್ಮಸ್ಥಮಭಂಗ ಪ್ರರೋಹಾಃ ಅಕಲಿತಮಹಿಮಾನಃ ಕಲ್ಪಿತಾ ಯತ್ರ ತಸ್ಮಿನ್ | ಸುವಿಮಲ ಗಗನಾಭೀ ಈಶಸಂಸ್ಥೆಪೈನೀಶೇ ಮಮ ಭವತು ಭವೇಸ್ಮಿನ್ ಭಾಸುರೋ ಭಾವಬಂಧಃ</p>
<p>|| ೧ ||</p>
<p>ನಿಹತನಿಖಿಲಮೋಹೇsಧೀಶತಾ ಯತ್ರ ರೂಢಾ ಪ್ರಕಟಿತಪರಪ್ರೇಮ್ಹಾ ಯೋ ಮಹಾದೇವಸಂಜ್ಞಃ | ಅಶಿಥಿಲಪರಿರಂಭಃ ಪ್ರೇಮರೂಪಸ್ಯ ಯಸ್ಯ ಹೃದಿ ಪ್ರಣಯತಿ ವಿಶ್ವಂ ವ್ಯಾಜಮಾತ್ರಂ ವಿಭುತ್ವಮ್</p>
<p>|| ೨ ||</p>
<p>ವಹತಿ ವಿಪುಲವಾತಃ ಪೂರ್ವಸಂಸ್ಕಾರ ರೂಪಃ ಪ್ರಮಥತಿ ಬಲವೃಂದಂ ಪೂರ್ಣಿತೇವೋರ್ಮಿಮಾಲಾ| ಪ್ರಚಲತಿ ಖಲು ಯುನ್ಮಂ ಯುಷ್ಯದತ್ ಪ್ರತೀತಂ ಅತಿವಿಕಲಿತರೂಪಂ ನೌಮಿ ಚಿತ್ತಂ ಶಿವಸ್ಥಮ್</p>
<p>|| ೩ ||</p>
<p>ಜನಕಜನಿತಭಾವೋ ವೃತ್ತಯಃ ಸಂಸ್ಕತಾಶ್ವ ಅಗಣನಬಹುರೂಪೋ ಯತ್ರ ಏಕೋ ಯಥಾರ್ಥ: ಶಮಿತ ವಿಕೃತಿವಾತೇ ಯತ್ರ ನಾಂತರ್ಬಹಿಶ್ಚ ತಮಹಹ ಹರಿಮೀಡೇ ಚಿತ್ತವೃತ್ತೇರ್ನಿರೋಧಮ್</p>
<p>|| ೪ ||</p>
<p>*<span class="en"> C.W, Vol. IV, P. 501</span></p>

<!-- 349-8/0494-->
<p>ಗಲಿತತಿಮಿರಮಾಲಃ ಶುಭ್ರತೇಜಃಪ್ರಕಾಶಃ ಧವಲಕಮಲಶೋಭಃ ಜ್ಞಾನಪುಂಜಾಟ್ಟಹಾಸಃ | ಯಮಿಜನ ಹೃದಿಗಮ್ಮ: ನಿಷ್ಕಲಂ ಧ್ಯಾಯಮಾನಃ ಪ್ರಣತಮವತು ಮಾಂ ಸಃ ಮಾನಸೋ ರಾಜಹಂಸಃ</p>
<p>|| ೫ ||</p>
<p>ದುರಿತದಲನದಕ್ಷಂ ದಕ್ಷಜಾದದೋಷಂ | ಕಲಿತಕಲಿಕಲಂಕಂ ಕಮ್ರಕಾರ ಕಾಂತಮ್ | ಪರಹಿತಕರಣಾಯ ಪ್ರಾಣವಿಚ್ಛೇದಸೂತ್ಕಂ ನತನಯನನಿಯುಕ್ತಂ ನೀಲಕಂಠಂ ನಮಾಮಃ</p>
<p>-</p>
<p>11 ||</p>
<p>ಶಿವಸ್ತೋತ್ರ ೧. ಅವನ (ಶಿವನ) ಮಹಿಮೆಯನ್ನು ಬಣ್ಣಿಸಲು ಅಸದಳ. ಅವನು ಶುಭ್ರತೆಯಲ್ಲಿ ಆಕಾಶವನ್ನು ಹೋಲುವನು. ಅವನಲ್ಲಿ ನಿಖಿಲ ಪ್ರಪಂಚದ ಸೃಷ್ಟಿ ಸ್ಥಿತಿ ಪ್ರಳಯಗಳ ಕಾರ್ಯವು ಕಲ್ಪಿತವಾಗಿದೆ. ಪ್ರಜ್ವಲಿಸುವ ನನ್ನ ಈ ಜೀವನದ ಭಕ್ತಿ ವಿಶ್ವಕ್ಕೆಲ್ಲ ಒಡೆಯನಾದರೂ ತನಗೆ ಯಾರೂ ಒಡೆಯನಿಲ್ಲದ ಶಿವನ ಪಾದಪದ್ಮಗಳಲ್ಲಿ ನೆಲಸಲಿ.</p>
<p>೨. ಮೋಹವನ್ನು ನಾಶಮಾಡುವ ಶಿವನಲ್ಲಿ ಈಶತ್ವ ಸದಾ ನೆಲೆಸಿರುವುದು. ಪ್ರಕಟವಾದ ಮಹಾಪ್ರೇಮದಿಂದ ಮಹಾದೇವನೆಂಬ ಹೆಸರು ಅವನಿಗೆ ಸಲ್ಲುವುದು. ಆ ಶಿವನ ಪರಮಪ್ರೇಮದಿಂದ ಕೂಡಿದ ಆಲಿಂಗನವು ವಿಶ್ವದ ಪ್ರಭುತ್ವವೂ ಕೂಡ ಒಂದು ವ್ಯಾಜ ಎಂಬ ಭಾವವನ್ನು ಹೃದಯದಲ್ಲಿ ಉಂಟುಮಾಡುವುದು. - ೩. ಬಿರುಗಾಳಿ ಬೀಸಿ ಅಲೆಯನ್ನು ಎಬ್ಬಿಸುವಂತೆ ಪೂರ್ವಸಂಸ್ಕಾರವೆಂಬ ಮಹಾ ಬಿರುಗಾಳಿ ಬೀಸಿ, 'ನಾನು' 'ನೀನು' ಎಂಬ ಅಲೆಗಳನ್ನು ಉಂಟುಮಾಡಿದೆ. ಶಿವನಲ್ಲಿ ನೆಲಸಿರುವ ಅಂತಹ ವಿಕಲಿತ ರೂಪವಾಗಿದ್ದ ಮನಸ್ಸನ್ನು ನಮಿಸುವೆನು.</p>
<p>೪. ಎಲ್ಲಿ ಜನಕ ಜನತಭಾವ, ಪರಿಶುದ್ಧವಾದ ವೃತ್ತಿಗಳು ಮತ್ತು ಅಗಣಿತವಾದ ರೂಪಗಳು ಒಂದೇ ಸತ್ಯದಲ್ಲಿ ಏಕವಾಗುವುವೋ, ಎಲ್ಲಿ ಒಳಗೆ ಹೊರಗೆ ಎಂಬ ಭಾವ ಕೊನೆಗಾಣುವುದೋ, ಪ್ರವೃತ್ತಿಗಳೆಂಬ ಅಲೆಗಳು ಎಲ್ಲಿ ಶಾಂತವಾಗುವುವೋ ಅಂತಹ ಚಿತ್ತವೃತ್ತಿಯನ್ನು ವಿರೋಧಿಸುವ ಹರನನ್ನು ನಾನು ಸ್ತುತಿಸುವನು.</p>
<p>೫. ತಿಮಿರಮಾಲೆ ಯಾರಲ್ಲಿ ಜಾರಿಹೋಗಿರುವುದೋ, ಶುಭ್ರತೇಜಃ ಪ್ರಕಾಶನಾಗಿ ಧವಳ ಕಮಲದಂತೆ ಯಾರು ಶೋಭಿಸುತ್ತಿರುವನೋ, ಯಾರ ಅಟ್ಟಹಾಸ ಜ್ಞಾನವನ್ನು ಪ್ರಚೋದಿಸುವುದೋ, ಯಾರನ್ನು ನಿರಂತರಧ್ಯಾನದಿಂದ ತಮ್ಮ ಹೃದಯಾಂತರಾಳದಲ್ಲಿ ಜ್ಞಾನಿಗಳು ತಿಳಿದುಕೊಂಡಿರುವರೋ ಅಂತಹ ಮಾನಸ ಸರೋವರದಲ್ಲಿ ವಿಹರಿಸುತ್ತಿರುವ ಪರಮಶಿವನೆಂಬ ರಾಜಹಂಸವು ಪ್ರಣತನಾದ ನನ್ನನ್ನು ರಕ್ಷಿಸಲಿ.</p>
<p>* * * * *</p>

<!-- 349-8/0495-->

<p>೬. ಯಾರು ನಮ್ಮ ದುರಿತಗಳನ್ನು ಪರಿಹರಿಸುವುದರಲ್ಲಿ ದಕ್ಷನೋ, ಯಾರಿಗೆ ದಕ್ಷ ತನ್ನ ಮಗಳನ್ನು ಕೊಟ್ಟನೋ, ಯಾರು ಕಲಿ ಕಲಂಕವನ್ನು ಹೋಗಲಾಡಿಸಿದನೋ, ಯಾರು ಕಲ್ಲಾರಪುಷ್ಪದಂತೆ ಸುಂದರನಾಗಿರುವನೋ, ಯಾರು ಮತ್ತೊಬ್ಬರ ಹಿತಕ್ಕಾಗಿ ಸದಾ ತನ್ನ ಪ್ರಾಣವನ್ನು ಕೊಡಲು ಸಿದ್ಧನಾಗಿದ್ದನೋ, ಯಾರ ಕೃಪಾದೃಷ್ಟಿ ದೀನರ ಮೇಲೆ ಇರುವುದೋ ಅಂತಹ ನೀಲಕಂಠನಿಗೆ ನಮಸ್ಕರಿಸುತ್ತೇನೆ.</p>
<p>|| ೨ ||</p>
<p>ಅಂಬಾ ಸ್ತೋತ್ರಂ* ಕಾ ತ್ವಂ ಶುಭೇ ಶಿವಕರೇ ಸುಖದುಃಖಹಸ್ತ ಆಫೂರ್ಣಿತಂ ಭವಜಲಂ ಪ್ರಬಲೋರ್ಮಿಭಂಗೈಃ | ಶಾಂತಿಂ ವಿಧಾತುಮಿಹ ಕಿಂ ಬಹುಧಾ ವಿಭಾಂ ಮಾತಃ ಪ್ರಯತ್ನ ಪರಮಾಸಿ ಸದೈವ ವಿಶ್ವೇ ಸಂಪಾದಯತ್ಯವಿರತಂ ತ್ವವಿರಾಮವೃತ್ತಾ ಯಾ ವೈ ಸ್ಥಿತಾ ಕೃತಫಲಂ ತ್ವಕೃತಸ್ಯ ನೇತ್ರೀ। ಸಾ ಮೇ ಭವತ್ವನುದಿನಂ ವರದಾ ಭವಾನೀ ಜಾನಾಮ್ಯಹಂ ಧ್ರುವಮಿದಂ ಧೃತಕರ್ಮಪಾಶಾ ಕೋ ವಾ ಧರ್ಮ: ಕಿಮಕೃತಂ ಕಃ ಕಪಾಲಲೇಖಃ ಕಿಂವಾದೃಷ್ಟಂ ಫಲಮಹಾಸ್ತಿ ಹಿ ಯಾಂ ವಿನಾ ಭೋಃ | ಇಚ್ಛಾಪಾಶೆರ್ನಿಯಮಿತಾ ನಿಯಮಾ: ಸ್ವತಂತ್ರ ಯಸ್ಕಾ ನೇವೋ ಭವತು ಸಾ ಶರಣಂ ಮಮಾದ್ಯಾ ಸಂತಾನಯಂತಿ ಜಲಧಿಂ ಜನಿಮೃತ್ಯುಂಜಾಲಂ ಸಂಭಾವಯಂತ್ಯವಿಕೃತಂ ವಿಕೃತಂ ವಿಭಗ್ನಮ್ | ಯಸ್ಕಾ ವಿಭೂತಯ ಇಹಾಮಿತಶಕ್ತಿಪಾಲಾಃ ನಾಶಿತ್ಯ ತಾಂ ವದ ಕುತಃ ಶರಣಂ ವಜಾಮಃ ಮಿತ್ರ ಶತ್ರೆ ತ್ವವಿಷಮಂ ತವ ಪದ್ಮನೇತ್ರಂ ಸ್ವಸ್ಥ ದುಸ್ಥೆ ತ್ವವಿತಥಂ ತವ ಹಸ್ತಪಾತಃ || ಮೃತ್ಯುಚ್ಛಾಯಾ ತವದಯಾ ತ್ವಮೃತಂಚ ಮಾತು ಮಾ ಮಾಂ ಮುಂಚಂತು ಪರಮೇ ಶುಭದೃಷ್ಟಯಸ್ತ ಕ್ವಾಂಬಾ ಸರ್ವಾ ಕೈ ಗಣನಂ ಮಮ ಹೀನಬುದ್ದೇ ಛರ್ತ್ತು೦ ದೋರ್ಭ್ಯಾಮಿವ ಮತಿರ್ಜಗದೇಕಧಾತ್ರೀಂ ಶ್ರೀಸಂಚಿಂತ್ಯಂ ಸುಚರಣಂ ಅಭಯ ಪ್ರತಿಷ್ಟಂ ಸೇವಾಸಾರರಭಿಸುತಂ ಶರಣಂ ಪ್ರಪದ್ಯ</p>
<p>|| ೩</p>
<p>||</p>
<p>|| ೪ ||</p>
<p>|| ೫ ||</p>
<p>|| ೬ ||</p>
<p>*<span class="en"> C.W, Vol. IV, P. 498</span></p>

<!-- 349-8/0496-->
<p>ಯಾ ಮಾಮಾಜನ್ಮ ವಿನಯತ್ಯತಿದುಃಖಮಾರ್ಗಃ | ಆಸಂಸಿದ್ಧಃ ಸ್ವಕಲಿತ್ಕರ್ಲಲಿತೈರ್ವಿಲಾಸೆ; ಯಾ ಮೇ ಬುದ್ಧಿಂ ಸುವಿದಧೇ ಸತತಂ ಧರಣಾಂ ಸಾಂಬಾ ಸರ್ವಾ ಮಮ ಗತಿ: ಸಫಲೇಜಫಲೇ ವಾ</p>
<p>|| ೭</p>
<p>|| ೭ ||</p>
<p>ಅಂಬಾ ಸ್ತೋತ್ರ ೧. ಸುಖದುಃಖಗಳನ್ನು ತನ್ನ ಕೈಗಳೊಳಗೆ ಧರಿಸಿರುವವಳೇ, (ದರ್ಶನ ಮಾತ್ರದಿಂದ) ಶಾಂತಿಸುಖವನ್ನು ಬೀರುತ್ತಿರುವ ಮಂಗಳ ಸ್ವರೂಪಿಣಿಯೇ ನೀನಾವಳು ? ಈ ವಿಶ್ವದಲ್ಲಿ ಸಂಸಾರಸಾಗರದ ನೀರು ಪ್ರಬಲವಾದ ಅಲೆಗಳ ಏರಿಳಿತಗಳಿಂದ ಕ್ಲೋಭವನ್ನು ಹೊಂದಿ ಸುಳಿಗಳಿಂದ ಕೂಡಿದೆ. ಎಲೈ ತಾಯೆ, ಈ ಭವಸಾಗರದಲ್ಲಿ ಅನೇಕ ವಿಧದಿಂದ ನಷ್ಟವಾದ ಶಾಂತಿಯನ್ನು ಸ್ಥಾಪಿಸುವುದಕ್ಕಾಗಿ</p>
<p>ನು ಅನವರತವೂ ಅತ್ಯಂತವಾಗಿ ಪ್ರಯತ್ನಿಸುತ್ತಿರುವೆಯಾ? - ೨, ಯಾವಳು ವಿರಾಮವಿಲ್ಲದೆ ದುಡಿಯುತ್ತ ಅನವರತವೂ ಜೀವಿಗಳಿಗೆ ಪ್ರಾರಬ್ಧ ಕರ್ಮಗಳ ಫಲವನ್ನು ನೀಡುತ್ತಲೂ, ವರ್ತಮಾನ ಭವಿಷ್ಯತ್ಕಾಲಗಳಲ್ಲಿ ಮಾಡತಕ್ಕ ಕರ್ಮಗಳಿಗೆ ಜೀವಿಗಳನ್ನು ಒಯ್ಯುತ್ತಲೂ ಇರುವಳೋ ಆ ಭವಾನಿಯು ನನಗೆ ಅನುದಿನವೂ ಅಭೀಷ್ಟಗಳನ್ನು ಅನುಗ್ರಹಿಸುವವಳಾಗಲಿ, ಅವಳೇ ಕರ್ಮ ಪಾಶವನ್ನು ಹಿಡಿದಿರುವವಳೆಂದು ನಾನು ತಿಳಿದಿದ್ದೇನೆ; ಇದು ಖಂಡಿತವಾದ ಮಾತು.</p>
<p>೩. ಎಲೆ ಜೀವಿಗಳೇ, ಯಾವ ಧರ್ಮವು, ಯಾವ (ಜೀವಿಗಳ) ವರ್ತಮಾನ ಭವಿಷ್ಯತ್ಯಾಲಗಳ ಕರ್ಮವು, ಯಾವ ಹಣೇಬರಹವು ಮತ್ತು ಯಾವ ಅದೃಷ್ಟ ಫಲ ತಾನೇ ಈ ಭವಾನಿಯನ್ನು ಬಿಟ್ಟು ಇದೆ? (ಅಂದರೆ ಸರ್ವವೂ ಅವಳ ಇಚ್ಛಾಧೀನ). ಎಲ್ಲ ನಿಯಮಗಳೂ ಅವಳ ಸ್ವತಂತ್ರವಾದ ಇಚ್ಛಾಪಾಶಗಳಿಂದ ಕಟ್ಟಲ್ಪಟ್ಟಿವೆ. ಜಗತ್ತಿನ ಪ್ರಥಮ ಮಾರ್ಗದರ್ಶಿಯಾದ ಆ ಭವಾನಿಯೇ ನನಗೆ ರಕ್ಷಕಳಾಗಲಿ,</p>
<p>೪, ಯಾವ ನಿನ್ನ ಅಮಿತವಾದ ಶಕ್ತಿಯುಳ್ಳ ವಿಭೂತಿಗಳು (ಪ್ರಭಾವಗಳು) ಈ ವಿಶ್ವದಲ್ಲಿ ಜನನ ಮರಣ ಪರಂಪರೆಗಳುಳ್ಳ ಭವಸಾಗರವನ್ನು ಉಕ್ಕಿಸುತ್ತವೆಯೋ ಮತ್ತು ವಿರಾಮವಿಲ್ಲದ ಅಖಂಡ ಬ್ರಹ್ಮವಸ್ತುವನ್ನು ನಾಮರೂಪಗಳಿಂದ ವಿಕಾರವುಳ್ಳದ್ದಾಗಿಯೂ, ಅನೇಕ ಜೀವಾತ್ಮಗಳ ರೂಪದಿಂದ ಖಂಡ ಖಂಡಗಳನ್ನಾಗಿಯೂ ಮಾಡಿ, ಕೊನೆಯಲ್ಲಿ ಆ ಜೀವಾತ್ಮಗಳನ್ನು ಪರಮಾತ್ಮನಲ್ಲಿ ಲೀನಗಳನ್ನಾಗಿ ಮಾಡುತ್ತವೆಯೋ ಅಂತಹ ನಿನ್ನನ್ನು ಆಶ್ರಯಿಸದೆ ಮತ್ತಾರಿಂದ ನಾವು ರಕ್ಷಣೆಯನ್ನು ಹೊಂದಬಲ್ಲೆವು? ಹೇಳು.</p>
<p>೫. ನಿನ್ನ ಕಮಲನೇತ್ರಗಳು ಮಿತ್ರರಲ್ಲಿಯೂ ಶತ್ರುಗಳಲ್ಲಿಯೂ ವೈಷಮ್ಯವಿಲ್ಲದೆ ಸಮಾನದೃಷ್ಟಿಯನ್ನು ಬೀರುತ್ತವೆ. ಸ್ವಸ್ಥರಾಗಿದ್ದವರಲ್ಲಿಯೂ ದುರವಸ್ಥೆಯನ್ನು</p>

<!-- 349-8/0497-->

<p>ಅನುಭವಿಸುತ್ತಿರುವವರಲ್ಲಿಯೂ ನಿನ್ನ (ಅಭಯ) ಹಸ್ತದ ಸ್ಪರ್ಶವು ನಿಜವಾಗಿಯೂ ಸಮಾನವಾಗಿಯೇ ಇದೆ. ಎಲೆ ತಾಯೆ, ಮೃತ್ಯುವಿನ ಛಾಯೆ (ಈ ಭೂಲೋಕದಲ್ಲಿ ಸಂಸಾರಿಯಾಗಿರುವಿಕೆ) ಮತ್ತು ಮೋಕ್ಷ ಇವೆರಡೂ ನಿನ್ನ ಕೃಪಾಪ್ರಸಾದಗಳೇ ಆಗಿವೆ. ಎಲೆ ಪರಮಾತ್ಮ ಸ್ವರೂಪಳೆ, ನಿನ್ನ ಮಂಗಳಕರವಾದ ದೃಷ್ಟಿಯು ನನ್ನಿಂದ ವಿಮುಖವಾಗದಿರಲಿ, - ೬. ವಿಶ್ವಸ್ವರೂಪಳೂ ಜಗನ್ಮಾತೆಯೂ ಆದ ನೀನೆಲ್ಲಿ ? ಅತ್ಯಲ್ಪಮತಿಯಾದ ನನ್ನ ಈ ಸ್ತೋತ್ರವೆಲ್ಲಿ ? ಲೋಕವನ್ನು ತಾನೊಬ್ಬಳೆ ಧರಿಸಿಕೊಂಡಿರುವವಳಾದ ನಿನ್ನನ್ನು ನನ್ನ ಕೈಗಳಿಂದ ಧರಿಸಿಕೊಳ್ಳಲು ನನ್ನ ಮನಸ್ಸು ಉದ್ಯುಕ್ತವಾದಂತಿದೆ. ಶ್ರೀದೇವಿಯಿಂದ ಸತತವೂ ಧ್ಯಾನಿಸಲ್ಪಡುತ್ತಿರುವ ಅಭಯಕ್ಕೆ ಆಧಾರವಾದ ಮತ್ತು ನಿನ್ನ ಸೇವೆಯೇ ಪ್ರಧಾನವಾಗುಳ್ಳ (ಭಕ್ತಾಗ್ರಣಿಗಳಿಂದ) ಸ್ತುತಿಸಲ್ಪಡುತ್ತಿರುವ ನಿನ್ನ ಶೋಭನವಾದ ಚರಣಗಳನ್ನು ನಾನು ಶರಣು ಹೊಂದಿದ್ದೇನೆ.</p>
<p>೭. ಯಾವ ಮಾತೆಯು ನನ್ನ ಜನನಾರಭ್ಯ ತನ್ನದೇ ಆದ ಲಲಿತವಿಲಾಸಗಳಿಂದ ಮೋಕ್ಷಪ್ರಾಪ್ತಿಯವರೆಗೂ ಅತ್ಯಂತ ದುಃಖಕರವಾದ ಮಾರ್ಗಗಳ ಮೂಲಕ ನನ್ನನ್ನು ಕೊಂಡೊಯ್ಯುತ್ತಿರುವಳೋ, ಯಾರು ನನ್ನ ಬುದ್ಧಿಯನ್ನು ಯಾವಾಗಲೂ ಪ್ರಚೋದಿಸುತ್ತಿರುವಳೋ, ಆ ಮಾತೆಯೇ ನಾನು ಫಲಸಹಿತನಾಗಲಿ ಅಥವಾ ಫಲರಹಿತನಾಗಲಿ ನನಗೆ ಗತಿ ಮತ್ತು ಸರ್ವಸ್ವ.</p>
<p>|| ೧ ||</p>
<p>|| ೨ ||</p>
<p>ಮೂಲ ಬಂಗಾಳಿಯ ಕವನಗಳು</p>
<p>ಶ್ರೀ ರಾಮಕೃಷ್ಣ ಆರಾತ್ರಿಕ* ಖಂಡನ ಭವಬಂಧನ ಜಗವಂದನ ವಂದಿಮಾಯ! ನಿರಂಜನ ನರರೂಪಧರ ನಿರ್ಗುಣಗುಣಮಯ ಮೋಚನ ಅಘದೂಷಣ ಜಗಭೂಷಣ ಚಿನಕಾಯ|| ಜ್ಞಾನಾಂಜನ ವಿಮಲ ನಯನ ವೀಕ್ಷಣೆ ಮೋಹಜಾಯ. ಭಾಸ್ವರ ಭಾವಸಾಗರ ಚಿರ ಉನ್ಮದ ಪ್ರೇಮ ಪಾಥಾರ| ಭಕ್ಕಾರ್ಜನ ಯುಗಲಚರಣ, ತಾರಣ ಭವಪಾರ ಝುಂಬಿತ ಯುಗ ಈಶ್ವರ ಜಗದೀಶ್ವರ ಯೋಗಸಹಾಯ| ನಿರೋಧನ ಸಮಾಹಿತ ಮನ ನಿರಖಿ ತವ ಕೃಪಾಯ ಭಂಜನ ದುಃಖಗಂಜನ, ಕರುಣಾಘನ ಕರ್ಮಕಠೋರ | ಪ್ರಾಣಾರ್ಪಣ-ಜಗತ ತಾರಣ, ಕೃಂತನ ಕಲಿಡೋರ ವಂಚನ ಕಾಮಕಾಂಚನ ಅತಿನಿಂದಿತ ಇಂದ್ರಿಯ ರಾಗ |</p>
<p>|| ೩ ||</p>
<p>|| ೪ ||</p>
<p>|| ೫ ||</p>
<p>*<span class="en"> C.W, Vol. IV, P. 504</span></p>

<!-- 349-8/0498-->
<p>ತ್ಯಾಗೀಶ್ವರ ಹೇ ನರವರ ದೇಹಪದೆ ಅನುರಾಗ</p>
<p>|| ೬ ||</p>
<p>|| ೭ ||</p>
<p>|| ೮ ||</p>
<p>|| ೯ ||</p>
<p>ನಿರ್ಭಯ ಗತಸಂಶಯ ದೃಢನಿಶ್ಚಯ ಮಾನಸವಾನ್ | ನಿಷ್ಕಾರಣ ಭಕತಶರಣ ತ್ಯಜಿ ಜಾತಿ ಕುಲ ಮಾನ ಸಂಪದ ತವ ಶ್ರೀಪದ ಭವಗೋಷ್ಪದ ವಾರಿ ಯಥಾಯ|| ಪ್ರೇಮಾರ್ಪಣ ಸಮದರಶನ ಜಗಜನ ದುಃಖ ಜಾಯ ನಮೋ ನಮೋ ಪ್ರಭು ವಾಕ್ಯಮನಾತೀತ ಮನೋವಚನೈಕಾಧಾರ | ಜ್ಯೋತಿರ ಜ್ಯೋತಿ ಉಜ್ವಲ ಹೃದಿಕಂದರ ತುಮಿತಮ ಭಂಜನಹಾರ ಧೇ ಧೆ ಧೇ ಲಂಗರಂಗಭಂಗ ಬಾಜೇ ಅಂಗಸಂಗ ಮೃದಂಗ ಗಾಯಿಛೇ ಛಂದ ಭಕತವೃಂದ, ಆರತಿ ತೊಮಾರ|</p>
<p>ಜಯಜಯ ಆರತಿ ತೊಮಾರ ಹರಹರ ಆರತಿ ತೊಮಾರ</p>
<p>ಶಿವ ಶಿವ ಆರತಿ ತೊಮಾರ ಖಂಡನ ಭವ ಬಂಧನ ಜಗವಂದನ ವಂದಿಮಾಯ</p>
<p>|| ೧೦ ||</p>
<p>ಶ್ರೀರಾಮಕೃಷ್ಣ ಆರಾತ್ರಿಕ ಇದು ಸ್ವಾಮಿಜಿಯವರು ಬಂಗಾಳಿಯಲ್ಲಿ ರಚಿಸಿರುವ ಪ್ರಸಿದ್ಧವಾದ ಆರತಿಗೀತೆ, ಇದಕ್ಕೆ ರಾಗಸಂಯೋಜನೆ ಮಾಡಿದವರೂ ಸ್ವತಃ ಸ್ವಾಮಿಜಿಯವರೇ, ಇದನ್ನು ರಾಮಕೃಷ್ಣ ಮಹಾಸಂಘದ ಎಲ್ಲ ಶಾಖೆಗಳಲ್ಲಿ ಆರತಿಯ ಸಂದರ್ಭದಲ್ಲಿ ಹಾಡಲಾಗುತ್ತದೆ. ಶ್ರೀರಾಮಕೃಷ್ಣರ ವ್ಯಕ್ತಿತ್ವವನ್ನು ಸ್ವಾಮಿಜಿಯವರು ಕಂಡ ಬಗೆಯನ್ನು ಈ ಗೀತೆಯಲ್ಲಿ ಮನಗಾಣಬಹುದು. ನೋಡಿ : ಗುರುವಿನೊಡನೆ ದೇವರಡಿಗೆ (ಅನು : ಕುವೆಂಪು) ಗ್ರಂಥದಲ್ಲಿ 'ಭಗವಂತನೆ ಶ್ರೀರಾಮಕೃಷ್ಣನ ರೂಪದಲ್ಲಿ' ಎಂಬ ಹದಿನೇಳನೆಯ ಅಧ್ಯಾಯ.</p>
<p>(ಅನುವಾದ : ಕುವೆಂಪು) ಭವಬಂಧನವನು ಖಂಡಿಸುವಾತನೆ, ಲೋಕವೆ ವಂದಿಸುವಾತನೆ, ವಂದಿಸುವೆವು ನಿನಗೆ ! ನರರೂಪಧರ ನಿರಂಜನ ನಿರ್ಗುಣ ಗುಣಮಯನೆ, ವಂದಿಸುವೆವು ನಿನಗೆ !</p>

<!-- 349-8/0499-->

<p>ಭಕ್ತಜನ ಭವಸಾಗರ ತಾರಣ ಚರಣಯುಗಲ ಭಾಸ್ಕರನೆ, ಹೇ ಯುಗಈಶ್ವರ, ಜಗದೀಶ್ವರ, ಯೋಗಸಹಾಯನೆ, ಪದತಲದಲಿ ಚಿತ್ತವನಿಡೆ ಕೃಪೆದೋರೈ!</p>
<p>ದುಃಖಾಟವಿ ದವರೊಪನೆ, ಕರಕಠೋರನೆ, ಕರುಣಾ ಘನಮೂರ್ತಿ, ಜಗದುದ್ಧಾರಣ ಪ್ರಾಣಾರ್ಪಣ ಕಾರಣ ಹೇ ಕಲಿವಿಧ್ವಂಸನ ಕೀರ್ತಿ; ಕಾಮಿನಿಕಾಂಚನ ಅತಿನಿಂದಿತ ಇಂದ್ರಿಯರಾಗವಿದೂರ, ನಿರ್ಭಯ ಗತಸಂಶಯ ದೃಢನಿಶ್ಚಯ ಮಾನಸ ಸಾರ, ಜಯ ನರವರ, ಹೇ ತ್ಯಾಗೀಶ್ವರ, ವಂದನೆ ಶತವಂದನೆ ಕೃಪೆದೋರ !</p>
<p>ತವ ಪದ ಸಂಪದಕೀ ಭವಸಾಗರವೂ ಗೋಷ್ಪದ ವಾರಿ ಸಮಾನ, ಭಕ್ತ ಶರಣ ಹೇ ಮುಕ್ತಿ ನಿಷ್ಕಾರಣ ತ್ಯಕ್ಕೆ ಜಾತಿ ಮಾನ ! ಉಜ್ವಲ ಸ್ವರ್ ಜ್ಯೋತಿರ್‌ಜ್ಯೋತಿಯೆ, ಹೃತ್ಕಂದರ ಘನತಮಹಾರಿ,</p>
<p>ನಮೋ ನಮೋ ಹೇ ಗುರುದೇವವರೇಣ್ಯ, ಜಗತ್ ಸರ್ವಚಿತ್ಸಂಚಾರಿ ! ಆರತಿಯಿದೆ ಆರತಿಯಿದೆ ಆರತಿಯಿದೊ ದೇವ! ಜಯ ಜಯ ಆರತಿ ಇದೂ ದೇವ! ಹರ ಹರ ಆರತಿ ಇದೋ ದೇವ! ಶಿವ ಶಿವ ಆರತಿ ಇದೂ ದೇವ! ಆರತಿಯಿದೆ ಆರತಿಯಿದೋ ಆರತಿಯಿದೆ ಶ್ರೀಗುರುದೇವ !</p>
<p>ಶಿವಸಂಗೀತ*</p>
<p>ತಾಥೆಯಾ ತಾಥೈಯಾ ನಾಚೇ ಭೋಲಾ ಬಂ ಬಬ ಬಾಜೇ ಗಾಲ ||</p>
<p>ಡಿಮಿ ಡಿಮಿ ಡಿಮಿ ಡಮರು ಬಾಜೆ</p>
<p>ದುಲೀಲೆ ಕಪಾಲ ಮಾಲ || *<span class="en"> C.W, Vol. VIII, P171</span></p>

<!-- 349-8/0500-->
<p>ಗರಜೇ ಗಂಗಾ ಜಟಾ ಮಾಝ ಉಗರೆ ಅನಲ ತ್ರಿಶೂಲ ರಾಜೇ ಧಕ್ ಧಕ್ ಧಕ್ ಮೌಲಿ ಬಂಧ ಜ್ವಲೇ ಶಶಾಂಕ ಭಾಲ ||</p>
<p>ಶಿವನರ್ತನ</p>
<p>(ಅನುವಾದ: ಡಾ|| ಜಿ. ಎಸ್. ಶಿವರುದ್ರಪ್ಪ) ಈ ಬಂಗಾಳಿಗೀತೆಯನ್ನು ಸ್ವಾಮೀಜಿಯವರು ರಚಿಸಿದ್ದು ೧೮೮೭ರಲ್ಲಿ, ಬಾರಾನಗರ ಮಠದಲ್ಲಿ ಶಿವರಾತ್ರಿಯ ಸಂದರ್ಭದಲ್ಲಿ.. ನೋಡಿ : ಶ್ರೀರಾಮಕೃಷ್ಣ ವಚನವೇದ (ಉತ್ತರಾರ್ಧ), 'ಮಹಾ ಸಮಾಧಿಯ ಅನಂತರ' ಎಂಬ ಐವತ್ತೆರಡನೆಯ ಅಧ್ಯಾಯ.</p>
<p>ಅದೋ ಅಲ್ಲಿ ಪರಮಶಿವನು ನರ್ತಿಸುವನು ಮೋದದಿ, ಡಿಮಿ ಡಿಮಿ ಡಿಮಿ ಡಮರುನಾದ ಮೊಳಗಿದೆ ಬ್ರಹ್ಮಾಂಡದಿ!</p>
<p>ಕೊರಳ ಸುತ್ತ ರುಂಡಮಾಲೆ ದಿಕ್ಕು ದೆಸೆಗೆ ತೂಗಿದೆ, ಜಡೆಯ ಗಂಗೆ ಬುಸುಗುಟ್ಟಿದೆ, ಉಗ್ರ ಅನಲ ಶೂಲಕಾಂತಿ ಕಣ್ಣುಗಳನೆ ಕುಕ್ಕಿದೆ!</p>
<p>ಕಟಿಯ ಸುತ್ತ ಸರ್ಪರಾಜಿ ಹೆಡೆಯಾಡಿಸಿ ಮಿರುಗಿದೆ, ಅದೊ, ಲಲಾಟದಲ್ಲಿ ನೋಡು ಶಶಿಕಳೆಯೂ ಜ್ವಲಿಸಿದೆ!...</p>

<!-- 349-8/0501-->

<p>(೨) ಹರ ಹರ ಹರ ಭೂತನಾಥ ಪಶುಪತಿ ಯೋಗೀಶ್ವರ ಮಹಾದೇವ ಶಿವ ಪಿನಾಕಪಾಣಿ || ಉರ್ಧ್ವ ಜ್ವಲತ ಜಟಾಜಾಲ ನಾಚತ ವ್ಯೂಮಕೇಶ ಭಾಲ ಸಪ್ತಭುವನ ಧರತ ತಾಲ ಟಲಮಲ ಅವನೀ ||</p>
<p>(೨)</p>
<p>ಹರ ಹರ ಹರ ಭೂತನಾಥ ಕುಣಿಯುತಿಹನು ಪಶುಪತಿ; ಯೋಗೀಶ್ವರ ಮಹಾದೇವ ಶಿವ ಪಿನಾಕಪಾಣಿಯು !</p>
<p>ಜ್ವಲಿಸುತ್ತಿರುವ ಜಾಟಾಜೂಟ ಆಗಸದಲಿ ಹಬ್ಬಿದೆ; ಸಪ್ಪಭುವನ ತಾಳಗೊಳಲು ಭುವಿಯೆ ಕಂಪಿಸುತ್ತಿದೆ!</p>
<p>ಸೃಷ್ಟಿ *</p>
<p>ಏಕರೂಪ ಅರೂಪ ನಾಮವರಣ ಅತೀತ ಅಗಾಮಿ ಕಾಲಹೀನ| ದೇಶಹೀನ ಸರ್ವಹೀನ ನೇತಿನೇತಿ ವಿರಾಮ ಯಥಾಯ್</p>
<p>|| ೧ ||</p>
<p>ಸೇಥಾ ಹತೇ ವಹೇ ಕಾರಣಧಾರ ಧರಿಯೆ ವಾಸನಾವೇಶ ಉಜಲಾ ಗರಜಿ ಗರಜಿ ಉಈ ತಾರ ವಾಣಿ ಅಹಮಹಮಿತಿ ಸರ್ವಕ್ಷಣ</p>
<p>|| ೨ ||</p>
<p>*<span class="en"> C.W, Vol. IV, P 497</span></p>

<!-- 349-8/0502-->
<p>ಸೇ ಅಪಾರ ಇಚ್ಚಾ ಸಾಗರ ಮಾಝ ಅಯುತ ಅನಂತ ತರಂಗ ರಾಜೇ ಕೊತೊಯಿರೂಪ ಕೊತೂಯಿ ಶಕತಿ ಕೊತೂ ಗತಿಸ್ಥಿತಿ ಕೇತೂರ ಗಣನ</p>
<p>|| ೩ ||</p>
<p>ಕೋಟಿ ಚಂದ್ರ ಕೋಟಿ ತಪನ ಲೋಭಿಯೆ ಸೇಯಿ ಸಾಗರೇ ಜನಮ್ | ಮಹಾಘೋರ ರೂವ ಛಾಯಿಲ ಗಗನ ಕೊರಿ ದಶದಿಕ್ ಜೋತಿ: ಮಗನ</p>
<p>|| ೪ ||</p>
<p>ತಾಹೇ ವಸೇ ಕೊತೊಜಡಜೀವ ಪ್ರಾಣಿ ಸುಖ ದುಃಖ ಜರಾ ಜನಮ ಮರಣ ಜೇಯಿ ಸೂರ್ಯ ತಾರಿ ಕಿರಣ ಜೇಯಿ ಸೂರ್ಯ ಸೇಯಿ ಕಿರಣ</p>
<p>|| ೫ ||</p>
<p>ಸೃಷ್ಟಿ</p>
<p>ಈ ಕವನದಲ್ಲಿ ಅವಕದಿಂದ ವ್ಯಕ್ತತೆಯ ಕಡೆಗೆ ಸೃಷ್ಟಿಯ ವಿವಿಧ ಹಂತಗಳನ್ನು ಅತ್ಯಂತ ಮೂರ್ತವಾಗಿ ಚಿತ್ರಿಸಲಾಗಿದೆ. 'ಇಲ್ಲ' ಎಂದು ಪ್ರಾರಂಭವಾಗುವ ಕವನ 'ಇಹುದು' ಎಂಬುದರಲ್ಲಿ ಕೊನೆಗೊಳ್ಳುವುದನ್ನು ಗಮನಿಸಬೇಕು.</p>
<p>ಭೇದಗಳು ಅಲ್ಲಿಲ್ಲ, ನಾಮರೂಪಗಳಿಲ್ಲ, ಕಾಲದೇಶಗಳಿಲ್ಲ, ಮೇರೆಯಿಲ್ಲ; 'ನೇತಿ'ಯೆಂಬುದು ಕೂಡ ವಿರಮಿಸಿಹುದಲ್ಲಿ !</p>
<p>ಕಾರಣದ ಧಾರೆಯದು ಅಲ್ಲಿಂದ ಹರಿಯಿತದೊ</p>

<!-- 349-8/0503-->

<p>ಬಯಕವೇಷವ ತಾನ ಧರಿಸಿಕೊಂಡು; ಅದರ ಹೊನಲಿನ ಅಲೆಯು ಎತ್ತರದಿ ಗರ್ಜಿಸಿದೆ “ನಾನು, ನಾನೆ'ನ್ನುತ್ತ ಎಡೆಬಿಡದಲೆ!</p>
<p>ಪಾರವನು ಮೀರಿರುವ ಸಂಕಲ್ಪಸಾಗರದ ಮಧ್ಯದಲ್ಲಿ ಲೆಕ್ಕವಿಲ್ಲದ ಅಲೆಗಳೇಳುತಿಹವು; ಅದರ ರೂಪಗಳೆನಿತೊ, ಶಕ್ತಿಯನಿತೋ ಮತ್ತೆ ಸ್ಥಿತಿಗತಿಗಳೆನಿತೆಂದು ಗಣಿಸಿದವರಾರು?</p>
<p>ಕೋಟಿ ಭಾಸ್ಕರ, ಕೋಟಿ ಚಂದ್ರರೆದ್ದಿಹರಲ್ಲಿ ಆ ಕಡಲಿನಲ್ಲಿ ; ಆ ಮಹಾಗರ್ಜನೆಯು ದಿಗ್ಗಿಸೆಯ ತುಂಬುತಿದೆ ಬೆಳಕಿನಲ್ಲಿ !</p>
<p>ಅಲ್ಲಿ ಜಡ-ಜೀವವಿದ, ಸುಖ-ದುಃಖವಿದೆ, ಜನನಮರಣವಿಹುದು; ಅಲ್ಲಿ ಆತನ ಸೂರ್ಯ,</p>

<!-- 349-8/0504-->
<p>ಅವನದೇ ಕಿರಣ; ಅಲ್ಲ; ಆತನೆ ಸೂರ್ಯ, ಅವನ ತಾ ಕಿರಣ !</p>
<p>ಪ್ರಲಯ್ ವಾ ಗಭೀರ್ ಸಮಾಧಿ*</p>
<p>|| ೧ ||</p>
<p>ನಹಿ ಸೂರ್ಯ ನಹಿ ಜ್ಯೋತಿ: ಶಶಾಂಕಸುಂದರ ಭಾಸ ಮ ಛಾಯಸಮ ಛವಿ ವಿಶ್ವ ಚರಾಚರ ಅಸ್ಪುಟ ಮನ ಆಕಾಶ ಜಗತ ಸಂಸಾರ ಭಾಸೆ ಊಠಭಾಸೆ ಡೋಬೆ ಪುನಃ ಅಹಂಸ್ಕೋತೇ ನಿರಂತರ ಧೀರೆ ಧೀರೆ ಛಾಯಾದಲ ಮಹಾಲಯ ಪ್ರವೇಶಿಲ ವಹಮಾತ್ರ 'ಅಮಿ, ಅಮಿ' ಏಯಿ ಧಾರಾ ಅನುಕ್ಷಣ ಸೇ ಧಾರಾಒ ಬದ್ದ ಹೋಲ ಶೂನ್ಯ ಮಿಲಾಯಿಲ ಅವಾಂಗ್ ಮನಸ ಗೋಚರಂ ಬೊರೊ ಪ್ರಾಣ ಬೊಝ ಜಾಯ</p>
<p>|| ೩ ||</p>
<p>|| ೪ ||</p>
<p>ಸಮಾಧಿ ಸಮಾಧಿಯಲ್ಲಿ ಲೀನವಾಗುವ ಪ್ರಜ್ಞೆಯ ವಿವಿಧ ಹಂತಗಳನ್ನು ಇದರಲ್ಲಿ ಚಿತ್ರಿಸಲಾಗಿದೆ</p>
<p>ಸೂರ್ಯ ತಾನಲ್ಲಿಲ್ಲ, ಚಾರು ಚಂದ್ರಮನಿಲ್ಲ, ಜ್ಯೋತಿಯಿಲ್ಲ ; ಆ ಮಹಾಶೂನ್ಯದೊಳು ನೆರಳಿನೊಲು ತೇಲುತಿದೆ ವಿಶ್ವಾಕೃತಿ !</p>
<p>ಅಸ್ಪುಟದ ಚಿತ್ತದಾಕಾಶದಲಿ ನಾನೆಂಬ ಸೋತದಲಿ ಜಗವೆಲ್ಲ ಎದ್ದು ಬೀಳುತಿದೆ !</p>
<p>*<span class="en"> C.W, Vol. IV, P 498</span></p>

<!-- 349-8/0505-->

<p>ಮೆಲ್ಲ ಮೆಲ್ಲನೆ ನೆರಳ ದಳವೆಲ್ಲ ಹೊಗುತಿಹುದು ಮಹಾಲಯವನು; “ನಾನಿರುವೆ', 'ನಾನಿರುವೆ' ಎಂಬ ಧಾರೆಯದೊಂದೆ ಇದ್ದಿತಲ್ಲಿ !</p>
<p>ನಿಂತಿತದುವೂ, ಈಗ ಶೂನ್ಯ ಶೂನ್ಯವ ಸೇರಿ ಒಂದಾಯಿತು; ಮಾತು ಮನಗಳ ಮೀರ್ದ ಆ ಇರವಿನಾಳವನು ಬಲ್ಲವನೆ ಬಲ್ಲ!</p>
<p>| ೧ ||</p>
<p>|| ೨ ||</p>
<p>|| ೩ ||</p>
<p>ಸಖಾರ ಪ್ರತಿ* ಅಂಧಾರ ಆಲೋಕ ಅನುಭವ ದುಃಖ ಸುಖ ರೋಗ ಸ್ವಸ್ಥ ಬಾನ್ ಪ್ರಾಣಸಾಕ್ಷಿ ಶಿಶುರಕ್ರಂದನ ಹೇಥಾ ಸುಖ ಇಚ್ಛಾಮತಿಮಾನ್ | ದ್ವಂದ್ವಯುದ್ದ ಚಲೆ ಅನಿಬಾರ ಪಿತಾಪುತ್ರ ನಹಿದೇಯಿ ಸ್ನಾನ 'ಸ್ವಾರ್ಥ' 'ಸ್ವಾರ್ಥ' ಸದಾ ಎಯಿರಬ ಹೇಥಾ ಕೊಥಾ ಶಾಂತೀರ್ ಆಕಾರ ಸಾಕ್ಷಾತ್ ನರಕ ಸ್ವರ್ಗಮಯ-ಕೇನಾ ಪಾರ ಛಾಡಿತೇ ಸಂಸಾರ ಕರ್ಮ-ಪಾಶ ಗಲೆ ಬಂಧಾಜಾರ್-ಕೃತದಾಸ ಬೊಲೊ ಕುಥಾಜಾಯ ಯೋಗ-ಭೋಗ, ಗಾರಹಸ್ಥ-ಸಂನ್ಯಾಸ, ಜಪ ತಪ ಧನ-ಉಪಾರ್ಜನ ವ್ರತತ್ಯಾಗ ತಪಸ್ಯಕರ, ಸಬ್ ಮರ್ಮ ದೇಖೆಚಿ ಏಬಾರ ಜೆನೆಛಿ ಸುಖೀರನಹಿಲೇಶ ಶರೀರಧಾರಣ ವಿಡಂಬನ ಜತ ಉಚ್ಛ ತುಮಾರ್‌ ಹೃದಯ ತಥದುಃಖ ಜಾಹ ನಿಶ್ಚಯ ಹೃದಿವಾನ್ ನಿಸ್ವಾರ್ಥಪ್ರೇಮಿಕ್ | ಏಯಿಜಗತ ನಹಿ ತವಸ್ಥಾನ ಲೋಹಪಿಂಡ ಸಹಜೆ ಆಘತ ಮರ್ಮರ ಮೂರತಿ ತಾಕಿಸಯ ಹವೋ ಜಡಪ್ರಾಯ, ಅತಿನೀಚ, ಮುಖ ಮಧು ಅಂತರೆ ಗರಳ ಸತ್ಯಹೀನ ಸ್ವಾರ್ಥಪರಾಯಣ ತವಪಾವ ಏ ಸಂಸಾರೇ ಸ್ಥಾನ</p>
<p>- || ೪ ||</p>
<p>|| ೫ ||</p>
<p>|| ೭ ||</p>
<p>*<span class="en"> C.W Vol. IV. P. 493</span></p>

<!-- 349-8/0506-->
<p>ವಿದ್ಯಾಹೇತು ಕರಿ ಪ್ರಾಣಪನ ಅರ್ಧಕ್ ಕರೇಧಿ ಆಯುಕ್ಷಯ ಪ್ರೇಮಹೇತು ಉನ್ಮಾದೇರ ಮತ, ಪ್ರಾಣಹೀನ ದರೇಚಿ ಛಾಯಾಯ</p>
<p>|| ೮ || ಧರ್ಮತರ ಕರಿ ಕಥ ಮತ್, ಗಂಗಾತೀರ ಸ್ಮಶಾನ ಆಲಾಯ ನದೀ ತೀರ ಪರ್ವತಗಹ್ವರ ಭಿಕ್ಷಾಸನೆ ಕತಕಾಲ್ ಜಾಯ</p>
<p>|| ೯ || ಅಸಹಾಯ ಭಿನ್ನವಾಸ ಧರೆ ದ್ವಾರೆ ದ್ವಾರೆ ಉದರಪೂರನ್ ಭಗ್ನದೇಹ ತದಸ್ಮಾರ್‌ ಭಾರ ಕಿದನ ಕರಿನು ಉಪಾರ್ಜುನ</p>
<p>11೧೦ || ಶೂನೋ ಇಲಿ ಮರಮೇರ್ ಕಥಾ ಜೇನೆಚಿ ಜೀವನ ಸತ್ಯಸಾರ ತರಂಗ ಅಕುಲ ಭವಘೋರ್, ಏಕ್ತೂರಿ ಕರೆ ಷಾರಾಪಾರ</p>
<p>|| ೧೧ || ಮಂತ್ರ-ಮಂತ್ರ ಪ್ರಾಣ ನಿಯಮನ ಮತಾಮತ್ ದರ್ಶನ್-ವಿಜ್ಞಾನ ತ್ಯಾಗ-ಭೋಗ-ಬುದ್ದಿ‌ ವಿಭ್ರಮ, ಪ್ರೇಮ ಪ್ರೇಮ ಪ್ರೇಮ-ಏಯಿಮಾತ್ರ ಧನ</p>
<p>|| ೧೨ ||</p>
<p>|| ೧೩ ||</p>
<p>|| ೧೪ ||</p>
<p>|| ೧೫ ||</p>
<p>|| ೧೬ ||</p>
<p>ಜೀವ ಬ್ರಹ್ಮ, ಮಾನವ, ಈಶ್ವರ, ಭೂತಪ್ರೇತ, ಆದಿ ದೇವಗಣ ಪಶುಪಕ್ಷಿ ಕೀಟ ಅನುಕೀಟ ಏಯಿ ಪ್ರೇಮ ಹೃದಯ ಸಬಾರ ದೇವ ದೇವ ಬೋಲೊ ಆರ್ ಕೇವಾ? ಕೇವಾ ಬೋಲೊ ಸಬರೇ ಚಾಲಾಯ್ ಪುತ್ರತರ ಮಾಯ ದೇಯ ಪ್ರಾಣ ದುಸ್ಸುಹರೆ ಪ್ರಮೇರ್‌ ಪ್ರೇರಣ ಹೊಯ ವಾಕ್ಯ ಮನ ಅಗೋಚರಕ ಸುಖದುಃಖ ತಿನಿ ಅಧಿಷ್ಠಾನ ಮಹಾಶಕ್ತಿ ಕಾಲಿ ಮೃತ್ಯುರೂಪಾ ಮಾತೃಭಾವ ತಾರೀ ಆಗಮನ ರೋಗ ಶೋಕ ದಾರಿದ್ರ ಯಾತನ ಧರ್ಮಾಧರ್ಮ ಶಭಾಶುಭ ಫಲ. ಸಬ ಭಾವ ತಾರೀ ಉಪಾಸನ ಜೀವ ಬಲ ಕೇವಾಕೀವಾ ಕರೆ ಭ್ರಾನ್ನ ಸೇಯಿ ಯೇವಾ ಸುಖ ಚಾಯಿ ದುಃಖಚಾಯಿ ಉನ್ಮಾದ್ ಸೇಜನ ಮೃತ್ಯುಮಾಂಗೆ ಸೇವೋ ಜೋ ಪಾಗಲ್ ಅಮೃತತ್ವ ವೃಥಾ ಅಕಿಂಚಿನ ಯತ ದೂರ ಯತ ದೂರ ಜಾವೂ ಬುದ್ದಿ ರಥ ಕರಿ ಆರೋಹಣ ಏಯಿ ಸೇಯಿ ಸಂಸಾರ ಜಲಧಿ, ದುಃಖ ಸುಖ ಕರೆ ಆವರ್ತನ ಪಕ್ಷಹೀನ ಶೂನೂ ವಿಹಂಗಮ ಏ ಜೆ ನಾ ಪಥ ಪಾಲಾಚಾರ ಬಾರಂಬಾರ ಪಾಯಿಚೊ ಆಘಾತ್ -ಕನೂ ಕರೊ ವೃಥಾಯ ಉದ್ಯಮ ಛಡೂ ವಿದ್ಯಾ ಜಪಯಜ್ಞ ಬಲ ಸ್ವಾರ್ಥಹೀನ ಪ್ರೇಮಯಿ ಸಂಬಲ ದೇಖ್ ಶಿಕ್ಷಾ ದೇಯ ಪತಂಗಮ ಅಗ್ನಿಶಿಖಾ ಕೊರಿ ಆಲಿಂಗನ. . ರೂಪಮುಗ್ಗ ಅಂಧ ಕೀಟಾಧಮ ಪ್ರೇಮಮ ತುಮಾರ ಹೃದಯ ಹೇ ಪ್ರೇಮಿಕ, ಸ್ವಾರ್ಥ-ಮಲಿನತ ಅಗ್ನಿ ಕುಂಡೆ ಕೊರೊ ವಿಸರ್ಜನ</p>
<p>|| ೧೭ ||</p>
<p>|| ೧೮ ||</p>
<p>|| ೧೯ ||</p>
<p>|| ೨೦ ||</p>
<p>|| ೨೧ ||</p>

<!-- 349-8/0507-->

<p>ಭಿಕ್ಷುಕೇರ ಕಲೆ ಬೋಲೊ ಸುಖ? ಕೃಪಾ ಪಾತ್ರ ಹೊಯ ಕಿವಾ ಫಲ ದಾವ್ ಆರ್ ಫಿರೆ ನಹಿ ಚಾವೊ ಥಾಕೆ ಯದಿ ಹೃದಯ ಸಂಬಲ</p>
<p>|| ೨೨ || ಅನಂತೇರ್ ತುಮಿ ಅಧಿಕಾರಿ ಪ್ರೇಮಸಿಂಧು ಹೃದಯ ವಿದ್ಯಮಾನ “ದಾವ್ ದಾವ್''-ಯೇವಾ ಫಿರೆ ಚಾಯ, ತಾರ ಸಿಂಧು ಬಿಂದು ಹೊಯೆಜಾಯ್ |೨೩ | ಬ್ರಹ್ಮ ಹೊತೆ ಕೀಟ ಪರಮಾಣು ಸರ್ವಭೂತೆ ಸೇಯಿ ಪ್ರೇಮಮಯ ಮನ ಪ್ರಾಣ ಶರೀರ ಅರ್ಪಣ ಕೊರೊ ಸಖೆ ಯೇ ಸಬಾರ ಪಾಯ</p>
<p>|| ೨೪ || ಬಹುರೂಪ ಸಂಮುಖೆ, ತೊಮಾರ, ಛಾಡಿ ಕೂಥಾ ಖಂಜಿಲೊ ಈಶ್ವರ ಜೀವೆ ಪ್ರೇಮ ಕೊರೊ ಯೇಯಿ ಜನ ಸೇಯಿ ಜನ ಸೇವಿಛೇ ಈಶ್ವರ || ೨೫ ||</p>
<p>ಓ, ನನ್ನ ಸಖನೆ! 'ಸಖಾರ್ ಪ್ರತಿ' ಎಂಬ ಬಂಗಾಳಿ ಮೂಲದ ಈ ಕವನವನ್ನು ಸ್ವಾಮಿಜಿಯವರು ಬರೆದದ್ದು ೧೮೯೮ರ ಡಿಸೆಂಬರ್ ಅಥವಾ ೧೮೯೯ರ ಜನವರಿಯಲ್ಲಿ, ಬಹುಶಃ ದೇವಘಡದಲ್ಲಿದ್ದಾಗ, ಇದು ಮೊದಲು “ಉದ್ಯೋಧನ' ಪತ್ರಿಕೆಯಲ್ಲಿ ಪ್ರಕಟವಾಯಿತು (ಸಂಪುಟ : ೧, ಸಂಚಿಕೆ : ೨). . ತಮ್ಮ ವೈಯಕ್ತಿಕ ಜೀವನಾನುಭವದ ಹಿನ್ನೆಲೆಯಲ್ಲಿ ಸ್ವಾಮಿಜಿಯವರು ಜಗತ್ತಿನ ಕಠೋರ ಸ್ವರೂಪವನ್ನು ಈ ಕವನದಲ್ಲಿ ಹಿಡಿದಿಟ್ಟಿದ್ದಾರೆ. ನಿಃಸ್ವಾರ್ಥ ಪ್ರೇಮದ ಮೇಲಿನ ಸುಂದರ ಭಾಷ್ಯವೆಂದೂ ಈ ಕವನವನ್ನು ಗುರುತಿಸಬಹುದು.</p>
<p>ಕತ್ತಲೆಯ ಬೆಳಕೆಂದು, ಸಂಕಟವ ಸವಿಯೆಂದು, ರೋಗವನ್ನು ಆರೋಗ್ಯಭಾಗ್ಯವೆಂದು, ನವಜಾತ ಶಿಶು ತಾನು ರೋದಿಸಿರೆ ಕಂಡದನು ಜೀವಂತಿಕೆಯ ಸಾಕ್ಷಿ ಮಾತ್ರವೆಂದು ಕಾಣುವೆಡೆಯೊಳು ನೀನು, ಓ ಜಾಣನೇ ಹೇಳು, ಎಂತು ಸುಖವನು ತಾನೆ ಪಡೆಯಲಹುದು?</p>
<p>ಯುದ್ಧ -ಸ್ಪರ್ಧೆಗಳಿಲ್ಲಿ ಸಂತತವು ಸಾಗಿರಲು, ತಂದೆಯೇ ಮಗನಿಗೆದುರಾಗಿ ನಿಂದಿರಲು, ನಾನೆಂಬ ಸ್ವಾರ್ಥಶ್ರುತಿ ಎಡೆಬಿಡದೆ ಮಿಡಿದಿರಲು, ಪರಮಶಾಂತಿಯಲ್ಲಿ ಅರಸಬಹುದೆ?</p>
<p>8</p>

<!-- 349-8/0508-->
<p>ನಾಕನರಕಗಳೆಲ್ಲ ಬೆಸೆದುಕೊಂಡಿಹುದಿಲ್ಲಿ, ಸಂಸಾರಮಾಯೆಯನು ಮೀರ್ವರಾರು? ಕರ್ಮಗಳ ಪಾಶವದು ಕುತ್ತಿಗೆಯ ಬಿಗಿಯುತಿರೆ ಜೀತದಾಳಿವನೆಲ್ಲಿ ಓಡಬಹುದು?</p>
<p>ಯೋಗಗಳು, ಭೋಗಗಳು, ಗಾರ್ಹಸ್ವ, ಸಂನ್ಯಾಸ, ಭಕ್ತಿ-ಪೂಜೆಯು ಮತ್ತೆ ಐಶ್ವರ್ಯವು, ತ್ಯಾಗ-ವ್ರತ, ಕಠಿಣತಪಗಳನೆಲ್ಲ ನೋಡಿರುವೆ, ಇದರಿಂದ ಕಡೆಗೆ ನಾ ಕಂಡುದೇನು?</p>
<p>೨೦</p>
<p>ಎಳ್ಳನಿತು ಸುಖವಿಲ್ಲ ಜಗದೊಡಲಿನಾಳದಲಿ, ದೇಹಧಾರಣೆಯೊಂದು ಬರಿಯ ಅಣಕ; ಎನಿತನಿತು ಹೃದಯವಂತಿಕೆಯು ನಿನ್ನೊಳಗಿಹುದೂ ಅನಿತನಿತು ದುಃಖಸಂತಪ್ತ ನೀನು!</p>
<p>ನಿಃಸ್ವಾರ್ಥಪ್ರೇಮಿಗೀ ಜಗದೊಳಗೆ ಎಡೆಯಿಲ್ಲ - ಕಬ್ಬಿಣವು ತಡೆಯುವತಿ ಭೀಕರದ ಪೆಟ್ಟುಗಳ ಹಾಲುಗಲ್ಲಿನ ಮೂರ್ತಿ ತಾಳಲಹುದೆ? ಕಲ್ಲೆದೆಯು, ನೀಚತನ, ಮಾತಿನಲಿ ಜೇನಹನಿ, ಬಗೆಯೊಳಗೆ ನಂಜು, ಸತ್ಯಕ್ಕೆ ಸುವಿದಾಯ, ಸ್ವಾರ್ಥದಾರಾಧನೆಯುಅಂಥವನ ಕೈಬೀಸಿ ಕರೆವುದೀ ಜಗವು ! ಜ್ಞಾನಕ್ಷುಧೆಯನು ತಣಿಸೆ ಪಣತೊಟ್ಟು ಜೀವನದ ಆಯುಷ್ಯವರ್ಧವನೆ ತೇದೆ ನಾನು; ಪ್ರೀತಿಜಲವನ್ನರಸಿ, ಬಾಯಾರಿ, ಮರುಳನೊಲು ಸತ್ತ ನೆರಳುಗಳನ್ನೆ ಹಿಡಿದೆ ನಾನು.</p>
<p>೩೦</p>
<p>೩೦</p>

<!-- 349-8/0509-->

<p>ಧರ್ಮವನ್ನರಸುತಲಿ ಎನಿತೊ ಮತಗಳ ಸಾರ್ದ, ಗುಹೆಗಳಲಿ, ಮಸಣದಲಿ ತೊಳಲುತಿದ್ದೆ ; ಪುಣ್ಯನದಿಗಳ ಮಿಂದೆ, ಭಿಕ್ಷಾರ್ಥಿಯಾದೆ ನಾ, ಕಳೆಕಳೆದು ಹೋಯಿತಹ, ದಿನಗಳೆನಿತೊ !</p>
<p>ಅಸಹಾಯಕನು ನಾನು, ಹರಕು ಚಿಂದಿಯನುಟ್ಟು, ವಿಧಿ ತರುವುದನೆ ನೆಮ್ಮಿ, ಮನೆಮನೆಯ ಬಾಗಿಲಿಗೆ ಅಲೆಯುತಿದ್ದೆ; ತಪದ ಭಾರಕೆ ದೇಹ ಕುಸಿದು ನೆಲ ಕಚ್ಚಿತ್ತು'ಭಾಗ್ಯವೇನಿದರಿಂದೆ?' ಎನುವೆ ನೀನು.</p>
<p>ಕೇಳು, ಗೆಳೆಯನೆ, ನನ್ನ ಬಗೆಯ ಬಿಚ್ಚಿಡುತಿರುವೆ, ನಾ ಕಂಡ ಪರಮಸತ್ಯದ ಬೆಳಕಿದುಅಲೆಗಳಲಿ ಬೆಂಡಾಗಿ, ಸುಳಿಗೆ ಕಂಗಾಲಾಗಿ ಕುಸಿದ ಜೀವನಕೊಂದು ಮುಕ್ತಿಯಿಹುದು: ಭವದ ಪಾರಕೆ ಒಯ್ಯ ನಾವೆಯಿಹುದು.</p>
<p>೫೦</p>
<p>ಪೂಜೆಗಳೊ ಮಂತ್ರಗಳೊ ಯಮ-ನಿಯಮ ತಂತ್ರಗಳೂ ವಿಜ್ಞಾನ-ವೇದಾಂತ-ಷಟ್‌ಶಾಸ್ತ್ರಿ ತ್ಯಾಗವೋ ಭೋಗವೋ ಬರಿಯ ವಿಭ್ರಮೆಗಳವು, ಪ್ರೇಮವೊಂದೇ ಪರಮಸತ್ಯ ನಿಧಿಯು! ಜೀವನಲಿ ಬ್ರಹ್ಮದಲಿ ಮನುಜನಲಿ ದೇವನಲಿ ಭೂತಪ್ರೇತಗಳಲ್ಲಿ ದೇವಗಣದಿ ಪಶುಪಕ್ಷಿ ಕೀಟದಲಿ ಹೃದಯಾಂತರಾಳದಲಿ | ಪ್ರೇಮವೊಂದೇ ನೆಲಸಿ ಬೆಳಗುತಿಹುದು.</p>

<!-- 349-8/0510-->
<p>ದೇವದೇವರಿಗೆಲ್ಲ ದೇವನಾವನು, ಹೇಳು, ಸಕಲ ಸಚರಾಚವ ಚಲಿಪನಾರು? ಶಿಶುವಿಗೋಸುಗ ತಾಯಿ ಪ್ರಾಣವನೆ ತೊರೆಯುವಳು, ಕಳ್ಳ ತಾನೆಳಸುವನು ಕಳ್ಳತನಕೆಇರ್ವರದೆಯೊಳು ತುಡಿವ ಪ್ರೇಮವೊಂದೇ! |</p>
<p>ಮಾತುಮನಗಳನೆಲ್ಲ ಮೀರಿರುವ ತಾನದುವ ದುಃಖಸಂಕಟಗಳಲು ನೆಲಸಿರುವುದು; ಮೃತ್ಯುರೂಪವ ತಾಳಿ ಕಾಳಿಯೆಂದೆನಿಸುವುದು, ತಾಯೊಲುಮ ತಾನಾಗಿ ಮಧು ಸುರಿವುದು.</p>
<p>ಶೋಕ-ದಾರಿದ್ರಗಳು, ದುಃಖ-ಧರ್ಮಾಧರ್ಮ, ಒಳಿತು-ಕೆಡುಕಿನ ಫಲದ ರೂಪದಲ್ಲಿ ಪ್ರೇಮದಾರಾಧನೆಯೆ ಬಗೆಬಗೆಯೊಳೆಸದಿಹುದುತನ್ನ ಬಲವೊಂದನ್ನೆ ನಮ್ಮ ಜೀವನು ತಾನೆ ಏನನೆಸಗುವನಿಲ್ಲಿ ಲೋಕದಲ್ಲಿ?</p>
<p>ಸುಖವನೆಳಸುವನವನು ವಿಭ್ರಾಂತನಾಗಿಹನು, ದುಃಖವನ್ನರಸುವನು ಅತಿ ಮೂಢನು; ಮೃತ್ಯುವಿಗೆ ಕಾತರನು ಅತಿಮರುಳನಾಗಿರಲು, ಅಮೃತತ್ವದಾಕಾಂಕ್ಷೆ ಬಯಲಗಾಳಿ! ಬುದ್ದಿ ರಥವನ್ನೇರಿ ದೂರದೂರಕೆ ಸಾರಿ ಅಲೆದಲೆದು ಬಂದರೂ ಇರುವುದೇನು? ಸಂಸಾರಸಾಗರವೆ ಮುತ್ತಿಹುದು ಸುತ್ತಲೂ ಸುಳಿವ ಸುಖದುಃಖಸುಳಿ ಕಾಣದೇನು?</p>

<!-- 349-8/0511-->

<p>ರೆಕ್ಕೆಗಳ ಕಳಕೊಂಡ ಬಾನಾಡಿಯೇ, ಕೇಳು, ನಿನ್ನ ಬಿಡುಗಡೆಗಿದು ದಾರಿಯಲ್ಲ; ಬಾರಿಬಾರಿಗು ಪೆಟ್ಟು ತಿಂದು ಕುಸಿಯುವೆ ನೀನು, ವ್ಯರ್ಥಯತ್ನವನೇಕೆ ಮಾಡುತಿರುವೆ?</p>
<p>ಜ್ಞಾನವನ್ನು ವಿದ್ಯೆಯನು ಯಜ್ಞ-ಜಪ-ತಪಗಳನು ತೊರೆ ನೀನು; ನಿಃಸ್ವಾರ್ಥ ಪ್ರೇಮವೊಂದೇ ನಿನಗೆ ಪ್ರಬಲ ಆಧಾರ. ಅಗ್ನಿಶಿಖೆಯನು ತಬ್ಬುತಿಹ ಪತಂಗವ ನೋಡು, ಅದುವೆ ಕಲಿಸುವುದಯ್ಯ ಸತ್ಯಸಾರ !</p>
<p>ರೂಪಕ್ಕೆ ಮರುಳಾದ ಕುರುಡುಕೀಟವು ನೀನು, ಎದೆಯು ತುಳುಕಿದ ಪ್ರೇಮಪಾನದಲ್ಲಿ; ನಿಜದೊಲುಮೆಗೊಲಿದವನೆ, ನಿನ್ನ ಹಮ್ಮಿನ ಕೊಳಕ ಸುಟ್ಟುಬಿಡು ನಿಸ್ವಾರ್ಥದಗ್ನಿಯಲ್ಲಿ !</p>
<p>೯೦.</p>
<p>ಭಿಕ್ಷುಕನಿಗುಂಟೆ ಸುಖ? ದೈನ್ಯವನ್ನು ತೊರೆಯೊ ನೀ, ಪ್ರತಿಫಲವ ಬಯಸದಲೆ ನೀಡು, ನೀಡು; ಆಗುವುದು ನಿನ್ನೆದೆಯು ನಿಧಿಯ ಗೂಡು !</p>
<p>ನಿಧಿಯನಂತಕೆ ನೀನು ಅಧಿಕಾರಿಯಾಗಿರುವೆ, ಪ್ರೇಮವಾರಿಧಿಯಿಹುದು ನಿನ್ನೆದೆಯಲಿ; ತಡೆಯದಲೆ ನೀ ನೀಡು, ಮರಳಿ ನೀ ಬಯಸಿದೊಡೆ ಸಿಂಧುವೂ ಕರಗುವುದು ಬಿಂದುವಿನಲಿ !</p>

<!-- 349-8/0512-->
<p>ಬಿತ್ತರದ ಬ್ರಹ್ಮದಲಿ, ಹೊರಳುತಿಹ ಕೀಟದಲಿ, ಕಣಕಣದಿ ತುಂಬಿರುವ ಅಣುವಿನಲ್ಲಿ ಪ್ರೇಮರೂಪನು ತಾನೆ ಹರಡಿ ಹಬ್ಬಿರುವನುಅರ್ಪಿಸೆಲ್ಲವನವನ ಪದತಲದಲಿ !</p>
<p>ಬಗೆಬಗೆಯ ರೂಪದಲ್ಲಿ ಜಗವ ತುಂಬಿಹನವನು, ಬರಿದೆ ಹುಡುಕುವೆಯವನ ಅಲ್ಲಿ-ಇಲ್ಲಿ ; ಬಗೆಯೊಳೊಲುಮೆಯ ತುಂಬಿ ಭೇದವಿಲ್ಲದೆ ಕೊಟ್ಟ - ರದುವೆ ಆತನ ಪೂಜೆ ಸತ್ಯದಲ್ಲಿ !</p>
<p>ನಾಚುಕ್ ತಾಹಾತೆ ಶ್ಯಾಮಾ * ಪುಲ್ಲ ಪೂಲ್ ಸೌರಭೆ ಆಕುಲ ಮತ್ತ ಅಲಿಕುಲ ಗುಲಿಜರಿಭೆ ಆಶೆ ಪಾಶ ಶುಭ್ರ ಶಶಿ ಯೆನ ಹುಸಿರಾಶಿ ಯತ ಸ್ವರ್ಗವಾಸಿ ವಿತರಿಛ ಧರವಾಸ ಮೃದ ಮಂದ ಮಲಯ ಪವನ ಯಾರ್ ಪರಶನ ಸ್ಮತಿಪಠ ದೇಖ್ ಖಲೆ ನದಿ ನದ ಸರಸಿ ಹಿಲ್ಲೊಲ ಭ್ರಮರ ಚಂಚಲ ಕತವಾ ಕಮಲ ದೊಲೆ. ಫೇನಮಯಿ ಝರೆ ನಿರ್ಜರಿಣಿ ತಾನತರಂಗಿಣಿ ಗುಹಾ ದೇಯ ಪ್ರತಿಧ್ವನಿ ಸ್ವರಮಯ ಪತಿನಿಚಯ ಲುಕಾಯೆ ಪಾತಾಯ್ ಶುನಾಯ್ ಸೊಹಾಗ್ವಾಣಿ</p>
<p>|| ೨ ||</p>
<p>|| ೩ ||</p>
<p>|| ೪ ||</p>
<p>ಚಿತ್ರಕರ ತರುಣಭಾಸ್ಕರ ಸ್ವರ್ಣತುಲಿಕರ ಛೋಯಾ ಮಾತ್ರ ಧರಾಪಟಿ ವರ್ಣಖೇಲಾ ಧರಾತಲ ಛಾಯ ರಾಗಪರಿಚಯ ಭಾವರಾಶಿ ಹೇಗೆ ಉಠ. ಮೇಘಮಂದ್ರ ಕುಲಿಶ ನಿಸ್ವನ ಮಹಾರಣ ಭೂಲೋಕ ಧೂಲೋಕ ವ್ಯಾಪಿ ಅಂಧಕಾರ್ ಉಗರೆ ಆಧಾರ ಹುಹುಂಕುರ ಸ್ವಶಿ ಛ ಪ್ರಲಯವಾಯು</p>
<p>|| ೫ ||</p>
<p>|| ೬ ||</p>
<p>ಝಲಕಿ ಝಲಕಿ ತಹ ಭಾಯ ರಕ್ತಕಾಯ ಕರಾಲ ಬಿಜಲಿಜ್ವಾಲಾ ಫೇನಮಯ ಗರ್ಜಿ ಮಹಾಕಾಯ ಊರ್ಮಿದಾಯ ಲಂಘನೆ ಪರ್ವತಚೂಡಾ ಘೋಶ ಭೀಮ ಗಂಭೀರ ಭೂತಲ ಟಲಮಲ ರಸಾತಲ ಜಾಯ ಧರಾ ಪೃಥ್ವಿಛೇದಿ ಉಟೆಚೆ ಅನಲ ಮಹಾಚಲ ಚೂರ್ಣ ಹಯೆ ಜಾಯ ವೇಗೆ</p>
<p>|| ೭ ||</p>
<p>*<span class="en"> C.W, Vol. IV, P. 506</span></p>

<!-- 349-8/0513-->

<p>| ೮ ||</p>
<p>ಶೋಭಾಮಯ ಮಂದಿರ ಆಲಯ ಪ್ರದನೀಲ ಪಯತಹ ಕುವಲಯ ಶ್ರೇಣಿ ದ್ರಾಕ್ಷಾಫಲ ಹೃದಯರುಧಿರ, ಫೆನಶುಭ್ರಶಿರ ಬಲೆ ಮೃದುಮೃದುವಾಣಿ ಶ್ರುತಿ ಪಥ ವೀಣಾರವ ಝಂಕಾರ ವಾಸನಾ ವಿಸ್ತಾರ ರಾಗ ಕಾಲಮಾನ ಲಯೆ ಕತಮತ ಬ್ರಜೇರ್‌ ಉಚ್ಚಾಸ, ಗೋಪಿ ತಪ್ಪಶ್ವಾಸ, ಅಶ್ರುರಾಷಿ ಪಡೆ ಬಯೆ ಬಿಂಬ ಪಲ ಯುವತಿ ಅಧರ ಭಾವೇರಸಾಗರ ನೀಲೋತ್ಪಲ ದುಟಿ ಅಂಕಿ ದುಟಿಕರ-ಬಂಚಾ ಅಗ್ರಸರ ಪ್ರೇಮೇರ ಪಿಂಜರ ತಾಹೇ ಬಾದಾ ಪ್ರಾಣಪಾಯೀ</p>
<p>|| ೯ ||</p>
<p>|| ೧೦ ||</p>
<p>ಡಾಕೇ ಭೇರೆ ಬಾಜೆ ಝರ್ ಝರ್, ದಮಾನು ನಕ್ಕಾಡ್ ವೀರದಾಪೆ ಕಾಪೇಧರಾ ಘೋಶಕೋಪ ಬಬ-ಬಬ-ಬಮ್, ಬಬ-ಬಬ-ಬಮ್ ಬಂದೂಕೇರ್ ಕಡಕಡ</p>
<p>| ೧೧ || ಧೂಮ ಧೂಮ ಭೀಮ ರಣಸ್ಥಲ, ಗರಜಿ ಅನಲ ವಾಮಿ ಶತ ಜ್ವಾಲಾಮುಖಿ ಫಾಟಿಗೋಲಾ ಲಾಗೆ ವುಕಿಗಾಯ ಕೊಥಾ ಉಡೇ ಜಾಯ್ ಆಸೋಯಾರ ಗೋಢಾಹಾತಿ</p>
<p>|| ೧೨ ||</p>
<p>ಪೃಥ್ವಿತಲ ಕಾಂಪ ಥರಥರ, ಲಕ್ಷ ಅಶ್ವಬಲ ಪುಷ್ಪ ವೀರ ಝಾಕಿರಣೆ ಭೇದಿ ಧೂಮ ಗೋಲಾಬರಿಶಣ, ಗುಲಿಸ್ಟನಸ್ವನ, ಶತೃತೋಷ್ ಆನಚಿನ || ೧೩ || ಅಗಜಾಯ್ ವೀರ್ಯ-ಪರಿಚಯ ಪತಾಕ-ನಿಚಯ ದಂಡೆ ಝರೆ ರಕ್ತಧಾರಾ. ಸಂಗೆ ಸಂಗೆ ಪದಾತಿದಲ ಬಂದೂಕ ಪ್ರಬಲ ವೀರಮದ ಮಾತೂ ಯಾರಾ || ೧೪ || ಐಪಡೆ ವೀರಧ್ವಜದಾರಿ, ಅನ್ಯವೀರ ತಾರಿಧ್ವಜ ಲಯ ಆಗೆ ಚಲೆ ತಲೆ ತಾರ ಢರ ಹಯ ಜಾಯ ಮೃತವೀರಕಾಯ ತವು ಪಿಚ್ ನಹಿ ಟೋಲೆ || ೧೫ || ದೇಹ ಚಾಯ್ ಸುಖೇರ್ ಸಂಗಮ್, ಚಿತ್ತವಿಹಂಗಂ ಸಂಗೀತ-ಸುಧಾರ ಧಾರ ಮನ ಚಾಯ ಹಸಿರ ಹಿಂದೋಲ್ ಪ್ರಾಣಸದಾಲೋಲ ಜಾಯಿತ ದುಃಖೇರ್‌ಪಾರ || ೧೬ || ಛಾಡಿ ಹಿಮ ಶಶಾಂಕ ಚೂಡಾಮ್ ಕೇಬಲ ಚಾಯು ಮಧ್ಯಾಹ್ನ ತಪನಜ್ವಾಲ ಪ್ರಾಣಜಾರ ಚಂಡ ದಿವಾಕರ, ಸ್ನಿಗ್ಧ ಶಶಧರ, ಸೇವೋತಬುಲಾಗೆ ಭಾಲೊ || ೧೭ || ಸುಖತರ ಸಬಾಈ ಕಾತರ ಕೇವಾಸ ಪಾಮರ ದುಃಖ ಜಾರ ಬಾಲಭಾಸಾ ಸುಖ ದುಃಖೆ ಅಮೃತಗರಳ ಕಂಠ ಹಲಾಹಲ ತಬುನಹಿ ಛಾಡ ಆಶಾ</p>
<p>|| ೧೮ || ರುದ್ರಮುಖ ಸಬಾಯಿ ಡೋರಾಯ ಕೇಹನಹಿ ಚಾಯ ಮೃತ್ಯುರೂಪಾ ಎ ಐಲೋಕೇಶೀ ಉಷ್ಟಂಭಾರ ರುಧೀರ ಉದ್ದಾರ, ಭೀಮತರವಾದ ಖಸಾಯಿಯೆ ದೇಯ ಬಾಂಶಿ</p>
<p>l೧೯ ||</p>

<!-- 349-8/0514-->
<p>ಸತ್ಯತುಮಿ ಮೃತ್ಯುರೂಪಾಕಾಳಿ ಸುಖವನಮಾಲಿ ತುಮಾರ್‌ ಮಾಯಾರ ಛಾಯ ಕರಾಳಿನ ಕರ ಮರ್ಮಚ್ಛೇದ ಹೋಕ ಮಾಯಾ ಭೇದ ಸುಖಸ್ವಪ್ನ ದೇಹ ದಯಾ</p>
<p>|| ೨೦ ||</p>
<p>ಮುಂಡಮಾಲ, ಪರಾಯೆ, ತುಮಾಯ, ಭಯ, ಫಿರೆಚಾಯ ನಾಮದೇಯ ದಯಾಮಯಿ ಪ್ರಾಣಕಾಫೆ ಭೀಮ ಅಟ್ಟಹಾಸ, ನಗ್ನದಿಕ್‌ವಾಸ ಬಲೆ ಮಾ ದಾನವ ಜಿಯೀ || ೨೧ ||</p>
<p>ಮುಖಬೋಲೆ ದೇಖೀಬೆ ತುಮಾಯ ಅಸಿಲೆ ಸಮಯಕೊಥಾ ಜಾಯತೇಯಜಾನೆ || ಮೃತ್ಯುತಮಿ, ರೋಗ ಮಹಾಮಾರಿ ವಿಶಕುಂಬ ಭರೀ ವಿತರಿಛ ಜನ ಜನೆ || ೨೨ || ರೇ ಉನ್ಮಾದ, ಅಪನಬುಲಾವೊ ಫಿರೆನಯಿ, ಚಾನೊ ಪಾಛ ದೇಖ, ಭಯಂಕರ ದುಃಖಚಾವೋ, ಸುಖ ಹಬೆ ಬೋಲೆ, ಭಕ್ತಿ ಪೂಜಾಶ್ಚಲ ಸ್ವಾರ್ಥಸಿದ್ದಿ ಮನೆ</p>
<p>ಭರಾ || ೨೩ || ಛಾಗಕಂಠ ರುಧೀರೇರ ಧಾರ ಭಯೆರ್ ಸಂಚಾತ ದೇಖ ತೋರ ಹಿಯಾ ಕಾಂಪೆ ಕಾಪುರುಷ್ | ದಯಾರಾಥಾರ್, ಧನ್ಯವ್ಯವಹಾರ ಮರ್ಮ ಕಥಾ ಬಲಿ ಕಾಕೆ? || ೨೪ || ಭಂಗವೀಣ ಪ್ರೇಮಸುಧಾಪಾನ ಮಹಾ ಆಕರ್ಷಣ ದೂರಕರ ನಾರೀ ಮಾಯಾ ಅಗುವಾನ್, ಸಿಂಧು ರೊಲೆ ಗಾನ, ಅಶ್ರುಜಲಪಾನ, ಪ್ರಾಣಪನ ಯಾಕ್ ಕಾಯಾ</p>
<p>|೨೫ ||</p>
<p>ಜಾಗೊ ವೀರ, ಘಚಾಯೆ ಸ್ವಪನ, ಶಿಯಾರೆ ಶಮನ, ಭಯಕಿ ತುಮಾರ ಸಾಜೆ | ದುಃಖಭಾರ ಯೇ ಭವ ಈಶ್ವರ ಮಂದಿರ ತಾಹಾರ ಪ್ರೇತಭೂಮಿ ಚಿತಾಮಾಝ IL೨೬ || ಪೂಜಾ ತಾರ ಸಂಗ್ರಾಮ ಅಪಾರ ಸದಾಪರಾಜಯ ತಹನಾ ಡರಾಕ ತೋಮಾ ಚೂರ್ಣ ಹೋಕ್ ಸ್ವಾರ್ಥ ಸಾಧಮಾನ ಹೃದಯಸ್ಮಶಾನ ನಾಚುಕ್ ತಾಹತ ಶ್ಯಾಮಾ || ೨೭ ||</p>
<p>ಶ್ಯಾಮೆಯು ನರ್ತಿಸಲಿ! . ಇದರ ಮೂಲ ನಾಚುಕ್ ತಾಹಾತೇ ಶ್ಯಾಮಾ' ಎಂಬ ಹೆಸರಿನಲ್ಲಿರುವ ಬಂಗಾಲಿ ಕವನ; ಇಪ್ಪತ್ತೇಳು ನುಡಿಗಳಿಂದ ಕೂಡಿದೆ. ಇದನ್ನು ಇಲ್ಲಿ ಭಾವಕ್ಕೆ ಅನುಗುಣವಾಗಿ ಎಂಟು ಭಾಗಗಳನ್ನಾಗಿ ವಿಂಗಡಿಸಿಕೊಂಡಿದೆ. ಮೂಲ ಬಂಗಾಳಿ ಕವನ “ಉದ್ಯೋಧನ' ಪತ್ರಿಕೆಯಲ್ಲಿ ಪ್ರಕಟವಾಯಿತು (ಸಂಪುಟ: ೨, ಸಂಚಿಕೆ:೧). ಇದನ್ನು ಸ್ವಾಮಿಜಿಯವರು ರಚಿಸಿದ್ದು ಬಹುಶಃ ೧೮೯೯ರ ಜುಲೈ ತಿಂಗಳಿನ ೧೩ ಹಾಗೂ ೧೯ನೆಯ ದಿನಾಂಕಗಳ ನಡುವೆ, ಹಡಗಿನಲ್ಲಿ ಕೆಂಪು ಸಮುದ್ರದ ಮೂಲಕವಾಗಿ ಪ್ರಯಾಣಿಸುತ್ತಿದ್ದಾಗ, 'ತಾಯಿ ಕಾಳಿ' ಕವನದಲ್ಲಿ ಮೈದಾಳಿರುವ ಭಾವವೇ ಇಲ್ಲಿ ಮತ್ತೊಂದು ಬಗೆಯಲ್ಲಿ ವ್ಯಕ್ತಗೊಂಡಿರುವುದನ್ನು ಕಾಣುತ್ತೇವೆ. 'ರೌದ್ರದ ಆರಾಧನೆ'ಯೇ ಇಲ್ಲಿಯೂ ಕೇಂದ್ರವಸ್ತುವಾಗಿದೆ. ಇದನ್ನು ಹಲವಾರು ದೃಶ್ಯಚಿತ್ರಗಳ ಮೂಲಕ ಕವನ ನಾಟಕೀಯವಾಗಿ ಹಿಡಿದಿಟ್ಟಿದೆ. ಕೋಮಲತೆ ಹಾಗೂ ರೌದ್ರತೆಗಳ ವೈಸಾದೃಶ್ಯವನ್ನು ಇಲ್ಲಿ ಪ್ರಧಾನವಾಗಿ ಕಾಣಬಹುದಾಗಿದೆ.</p>

<!-- 349-8/0515-->

<p>ಭಾಗ ೧ : ಮಾಧುರ್ಯವೇ ರೂಪುದಾಳಿದಂತಿರುವ ನಿಸರ್ಗದ ರಮಣೀಯತೆ ಇಲ್ಲಿದೆ. ಭಾಗ ೨ : ನಿಸರ್ಗ ರಮಣೀಯ ಮಾತ್ರವೇ ಅಲ್ಲ, ಭೀಷಣವೂ ಹೌದು. ಈ ಭೀಕರತೆಯನ್ನು ಇಲ್ಲಿ ಚಿತ್ರಿಸಿದೆ. ಭಾಗ ೩ : ಮನುಷ್ಯನ ಮನಸ್ಸನ್ನು ಸಹಜವಾಗಿಯೇ ಸೆಳೆಯುವ ಮೋಹಕ ಸನ್ನಿವೇಶ ಹಾಗೂ ಅದರಿಂದ ಉದ್ದೀಪನಗೊಳ್ಳುವ ಭಾವತೀವ್ರತೆ ಇಲ್ಲಿ ನಿರೂಪಿತವಾಗಿದೆ. ಭಾಗ ೪ : ರಣರಂಗದ ಸನ್ನಿವೇಶವನ್ನು ಇಲ್ಲಿ ಕ್ರಿಯಾತ್ಮಕವಾಗಿ ಹಿಡಿದಿಡಲಾಗಿದೆ. ಇದು ಬಹಿರಂಗದ ರಾಜ್ಯ ವಿಸ್ತರಣೆಯ ರಣರಂಗ ಮಾತ್ರವಲ್ಲ, ಅಂತರಂಗದ ಹೋರಾಟದ ಭೂಮಿಕೆಯೂ ಹೌದು. ಸ್ವಾಮಿಜಿ ಮಾನವನ ಅಸ್ತಿತ್ವವನ್ನು ಗುರುತಿಸುವುದೇ ಹೋರಾಟದ ನೆಲೆಯಲ್ಲಿ, ಅವರ ಪ್ರಕಾರ ತಾಟಸ್ಥ್ಯವನ್ನು ವುದು ಮೃತ್ಯುವಿಗೆ ಸಮ. ಭಾಗ ೫ : ಸಹಜ ಆಕರ್ಷಣೆಗಳಿಗೆ ಸೋಲುವ ಮಾನವಸ್ವಭಾವದ ಚಿತ್ರಣ. ದುಃಖದ ಅನಿವಾರ್ಯ ಪರಿಣಾಮವನ್ನು ಅರಿತೂ ಸುಖವನ್ನು ತಿರಸ್ಕರಿಸಲಾಗದ ಪರಿಸ್ಥಿತಿ. ಭಾಗ ೬ : ಮೃತ್ಯುವನ್ನು ಮೃತ್ಯುವಾಗಿಯೇ, ರೌದ್ರವನ್ನು ರೌದ್ರವಾಗಿಯೇ ನೋಡಬೇಕೆಂಬ ಸತ್ಯದ ದಿಟ್ಟತನ. ಭಾಗ ೭ : ಮಾಧುರ್ಯದ ಮಸಣ ಮಾಡಿ ರೌದ್ರವನ್ನು ಆಹ್ವಾನಿಸಿದಾಗಲೇ ಸತ್ಯದ ಆನಂದನರ್ತನ ಸಿದ್ಧಿಸುವುದೆಂಬ ಭಾವ.</p>
<p>-೧ಕುಸುಮಗಳರಳಿರೆ ಸುಗಂಧ ಬೀರಿ ಮತ್ತ ತುಂಬಿಗಳು ಮುತ್ತಿಹವು; ಬೆಳ್ಳಿಯ ಚಂದ್ರನ ಹೂನಗೆಮಳೆಯನು ಸಗ್ಗಿಗರದೊ ತಿರೆಗೆರೆದಿಹರು. ಮಲಯಮಾರುತನ ಮಾಂತ್ರಿಕ ಸ್ಪರ್ಶದಿ ದೂರದ ಸ್ಮೃತಿಗಳ ಪದರ ಪದರಗಳ ಕಣ್ಣೆದುರಿಗೆ ತಂದರಳಿಸಿದೆ. ನದ-ನದಿ-ಸರಸಿಗಳವು ಮೊರೆಯುತಲಿರೆ ಅರಳಿದ ಸಾಸಿರ ಕಮಲವ ಸುತ್ತಿವೆ ಭ್ರಮರಾಳಿಗಳವು ಸಂಭ್ರಮದಿ. ನೊರೆನೊರೆಯಲೆಗಳ ತಾನ ತರಂಗಕೆ ಗಿರಿಗುಹೆ ಮಾರ್ದನಿಗುಡುತಲಿದೆ. ಮರಗಳ ಎಲೆವನೆ ಮರೆಯಿಂ ಖಗಕುಲ</p>

<!-- 349-8/0516-->
<p>ಎದೆಯಾಳದ ಸೊಗದೊಲವನು ಚಿಮ್ಮಿದ ಸುಸ್ವರ ಸುಶ್ರುತ ಗಾನದಲಿ. ತರುಣ ಭಾಸ್ಕರನ ಹೊನ್ನಿನ ಕುಂಚವು ಧಾರಿಣಿ ಪಟವನು ತಾಕಿರೆ ಮೆಲ್ಲನೆ : ಬಣ್ಣ ಬಣ್ಣಗಳು ಚಿಗಿತು ಚಿಮ್ಮುತಿವೆ ನಿಸರ್ಗಮಾತೆಯ ವಕ್ಷದಲಿ, ಭಾವಸಾಗರವ ಕಲಕುತಲಿ !</p>
<p>,</p>
<p>-೨</p>
<p>ಮೇಘ ಮೇಘಗಳು ಘಟ್ಟಿಸೆ ಗುಡುಗದು ಧರೆಯಾಗಸಗಳ ತುಂಬಿಹುದು. ಕತ್ತಲೆ ಕತ್ತಲನುಗುಳಿಹುದು. ಪ್ರಳಯಪ್ರಭಂಜನ ಹೂಂಕರಿಸಿಹುದು. ರುಧಿರಾರುಣವಹ ಮಿಂಚಿನ ಜ್ವಾಲೆಯು ಹೊಳೆಹೊಳೆಯುತಲಿರೆ ವೋಮದಲಿ, ದೈತ್ಯತರಂಗಗಳೇಳುತ ಮೊರೆದಿವೆ ಗಿರಿಗಳ ದಾಂಟುವ ರಭಸದಲಿ ! ಭೀಮಘೋಷದಲಿ ಗರ್ಜಿಸಿ, ಭೂತಲ ಪಾತಾಳಕೆ ಜಾರುತಲಿಹುದು. ನೆಲವ ಸೀಳಿ ಘನ ಜ್ವಾಲೆ ಸಿಡಿಯುತಿರೆ ಪರ್ವತ ಪುಡಿಪುಡಿಯಾಗಿಹುದು !</p>
<p>-೩</p>
<p>ಕಮಲದಿ ತುಂಬಿಹ ನೀಲ ಸರೋವರತೀರದೊಳೆಸೆದಿಹ ಭವನದೊಳಲ್ಲಿ ಹೃದಯರುಧಿರರಸ ಮದಿರೆಯುಕ್ಕುತಿದೆ ನೇಹದೊಳುಸುರಿದ ಪಿಸುದನಿಯಲ್ಲಿ ;</p>

<!-- 349-8/0517-->

<p>ವೀಣಾರವವದು ಕಿವಿಯನು ತುಂಬಿ ರಾಗತಾಳಲಯದಲೆಯಲೆಯಲ್ಲಿ ಆಶರಾಶಿಯನು ಕೆರಳಿಸಿದೆ. ತಪ್ತ ಗೋಪಿಯರ ನಿಟ್ಟುಸಿರೆನಿತೊ ಭಾವದಾಳವನು ಕಲಕಿರೆ ಹೃದಯವೆ ಹರಿದಿದೆ ಕಂಬನಿಧಾರೆಯಲಿ !... ಬಿಂಬಾಧರಗಳೊ ನೀಲನಯನಗಳೊ ಭಾವಸಾಗರವನುಕ್ಕಿಸಿದೆ. ಪ್ರೇಮಪಂಜರದಿ ಪ್ರಾಣಪಕ್ಷಿಯನು ಹಿಡಿದಿದೆ ತೋಳಿನ ಬಲೆಯಲ್ಲಿ !</p>
<p>-೪ಭೇರಿಯು ಗುಡುಗಿರೆ, ಕಹಳೆಯು ಮೊಳಗಿರೆ, ಯೋಧರ ಪಾದಾಘಾತದಿ ಧಾರಿಣಿ ತತ್ತರಿಸುತಲಿರೆ ನಡನಡುಗಿ, ತೋಪು ಗುಂಡುಗಳ ಮಳೆಗರೆಯುತಲಿದೆ, ಕೋವಿಯುಗುಳುತಿದೆ ಬೆಂಕಿಯನು !</p>
<p>ಭೀಮರಣಸ್ಥಲ ಧೂಮಾವೃತದಲಿ ಶತ ಜ್ವಾಲಾಮುಖಿ ಸಿಡಿದಿಹ ತೆರದಲಿ ಅಸ್ತ್ರಗಳವು ಕಿಡಿಗರೆಯುತಿವೆ, ಮರ್ಮಾಘಾತದಿ ತಾಗುತಿವೆ, ಆನೆ-ಕುದುರೆ ಧೂಳೀಪಟವಾಗಿದೆ, ಭೂಮಿಯು ಥರಥರ ಬಿರಿಯುತಿದೆ ! ಸಹಸ್ರ ಸಂಖ್ಯೆಯ ಅಶ್ವಾರೂಢರು, ಧೂಮವಲಯವನ್ನು ಭೇದಿಸಿ ನುಗ್ಗುವ,</p>

<!-- 349-8/0518-->
<p>ಗುಂಡಿಗೆ ಮಣಿಯದ ಗುಂಡಿಗೆಯವರು ಅರಿಗಳ ತೋಪನು ಮುತ್ತಿಹರು ! ನೆತ್ತರ ಧಾರೆಯ ವಿಜಯಧ್ವಜವದೊ ಮುಂದಕೆ ಮುಂದಕೆ ನುಗ್ಗುತಿದೆ; ವೀರೋನ್ಮಾದದಿ ಮತ್ತ ಯೋಧದಲ ಜೊತೆಜೊತೆಯಲ್ಲಿಯೆ ಸಾಗುತಿದೆ !</p>
<p>ವೀರಧ್ವಜವನ್ನು ಹಿಡಿದವನುರುಳಿದ! ಆದರೇನು, ಮತ್ತೊಬ್ಬನ ಹೆಗಲನು ಏರಿದ ಧ್ವಜ ಮುಂಬರಿದಿಹುದು ! ಧ್ವಜಧಾರಿಯ ಕಾಲಡಿಯಲಿ ಹೆಣಗಳ ರಾಶಿರಾಶಿಗಳೆ ಸಿಕ್ಕಿದರೂ ದಟ್ಟಡಿಯಿಡುತಲಿ ಸಾಗಿಹನು !</p>
<p>-೫</p>
<p>ಸುಖಭೋಗಗಳಿಗೆ ಎಳಸಿದೆ ತನುವು, ಗಾನಸುಧೆಗೆ ಪರಿತಪಿಸಿದೆ ಮನವು, ಮೃದು ಮಾಧುರ್ಯಕೆ ಜೀವ ಮಿಡಿಯುತಿರೆ, ಎದೆಯು ಚಿಮ್ಮುತಿದೆ ದುಃಖದಾಚೆಗೆ !!</p>
<p>ಶೀತಲ ಚಂದ್ರನ ತಂಪನು ತ್ಯಜಿಸುತ ನಡುಬಿಸಿಲಿನ ಧಗೆಗೆಳಸುವನಾರು? ಚಂಡ ದಿವಾಕರ ದಗ್ಗ ಹೃದಯನೂ ಸ್ನಿಗ್ಧ ಶಶಿಯ ಸಿಂಚನ ಬಯಸುವನು! ಸುಖವನು ಹೀರಲು ಕಾತರರೆಲ್ಲರು - ದುಃಖವ ತಬ್ಬುವ ಮರುಳನಾವನು?</p>

<!-- 349-8/0519-->

<p>ಸುಖದ ಬಟ್ಟಲಲಿ ದುಃಖ ತುಂಬಿದರು, ಅಮೃತದಿ ಹಾಲಾಹಲವೆ ಇದ್ದರೂ, ಆಶೆಯನಾವನು ತಳ್ಳುವನು?</p>
<p>-೬</p>
<p>ರುದ್ರಮುಖದಿ ಭಯಭೀತರೆಲ್ಲರೂ, ಬಿಡುಮುಡಿಗೂದಲ ಮೃತ್ಯುರೂಪಿಯನು ಬಯಸರು ಯಾರೂ ! ನೆತ್ತರು ಬಸಿಯುವ ಖಡ್ಗವನೊಲ್ಲದೆ ಕಾಳಿಯ ಕರದಲಿ ಕೊಳಲನ್ನಿಡುವರು !</p>
<p>ಮೃತ್ಯುರೂಪಿಯಹ ಮಹಾಕಾಳಿಯೇ, ನೀನೆ ಸತ್ಯ, ಸತ್ಯ ! | ಸುಖವನಮಾಲಿಯು ನಿನ್ನಯ ಮಾಯೆಯ ನೆರಳು - ಮಿಥ್ಯ, ಮಿಥ್ಯ ! ಕನಸ ಕಡಿದು, ಓ ಕಾಳಿ ಕರಾಳಿನಿ, ದೇಹಸುಖವ ಬಿಡಿಸು, ತಾಯೇ, ಭ್ರಮೆಯನು ತುಂಡರಿಸು ! ಕೊರಳಿಗೆ ತೊಡಿಸುತ ಮುಂಡಮಾಲೆಯನು ದೂರಕೆ ಸರಿಯುವರು, ಕರುಣಾಮಯಿ ನೀನನ್ನುವರು! ಭೀಮರುದ್ರಮುಖದಟ್ಟಹಾಸದಲಿ ದಿಗ್ವಸನವ ನೀ ಧರಿಸಿ ನಡೆದುಬರ ಕಂಪಿಸಿ ಕರಗುವರು, ದಾನವನಾಶಿನಿಯೆನ್ನುವರು? ದರುಶನದಾಸೆಯ ಬಾಯಲಿ ನುಡಿದರು ಕಂಡು ಓಡುತಿಹರು! :</p>

<!-- 349-8/0520-->
<p>ಮೃತ್ಯುರೂಪಿ ನೀ, ವಿಷದ ಬಟ್ಟಲನು ನೀನೆ ತುಂಬುತಿರುವೆ; ಮಾರಿಯ ನೀನೆ ಹರಡುತಿರುವೆ !</p>
<p>-೭ನಿನ್ನಿಂದಲೇ ನೀ ಮೋಸ ಹೋಗುತಿಹ ಮರುಳನೆ ನೀ ಕೇಳು: ಕಾಳಿಯ ಕಾಣುವ ಭಯದಿಂದಲಿ ನೀ ಕಣ್ಣ ಹೊರಳಿಸಿರುವೆ; ಸುಖವ ನಿರಕಿಸುತ ದುಃಖವ ಸಹಿಸುವೆ, ಸ್ವಾರ್ಥದ ಸಿದ್ದಿಗೆ ಭಕ್ತಿಯ ನಟಿಸುವೆ, ಉನ್ಮತ್ತನೊ ನೀನು!</p>
<p>ಬಲಿಯ ಕೊರಳಿನಿಂ ಹರಿಯುವ ರಕ್ತವು ನಿನ್ನ ನಡುಗಿಸುವುದು; ಅದ ನೀ ದಯೆಯೆನ್ನುವೆಯೇನು? ಆಹಾ, ಧನ್ಯ, ಧನ್ಯ, ನೀನು! ನಿಜದಲಿ ಯಾರು ಅರಿವರಿದನು?</p>
<p>ಪ್ರೇಮಸುಧಾಪಾನದ ವೀಣಾರವ ಕಡಿದು ನಿಂತುಬಿಡಲಿ; ನಾರೀ ಮಾಯೆ ದೂರ ನಿಲಲಿ ! ಸಾಗರದೊಲು ನೀ ಗರ್ಜಿಸಿ ಮುನ್ನಡೆ, ಪಣಕಿಡು ಪ್ರಾಣವನೆ; ಕುಡಿ ನೀ ಕಂಬನಿಧಾರೆಯನೆ; ಸವೆಯಿಸು - ಸಿದ್ದಿಗೆ ದೇಹವನೆ !</p>

<!-- 349-8/0521-->

<p>-೮</p>
<p>ಏಳು, ಏಳು, ನೀ, ಓ ವೀರಾತ್ಮನೆ, ಕನಸುಗಳನು ಕೊಡಹು; ನಿನ್ನ ತಲೆಯ ಬುಡದಲ್ಲಿಯೆ ಸಾವಿದೆ - ಅದಕೆ ಅಂಜಲೇಕೆ? ದುಃಖಭಾರದಲಿ ತುಂಬಿಹ ಈ ಭವ ಈಶನ ಮಂದಿರವು ! ಮಸಣವೆ ಆತನಿರುವ ನೆಲೆಯು ! ತುದಿಯನು ಕಾಣದ ಸಂಗರ, ಚಿತಾಗ್ನಿ - ಇದುವೆ ಈಶಪೂಜೆ ! ಸತತವು ಸೋಲುತಲಿದ್ದರು ನೀನದ ಲೆಕ್ಕಿಸದಲೆ ನಡೆಯೊ! ಸ್ವಾರ್ಥ - ಮಾನ - ಮದ ಪುಡಿಪುಡಿಯಾಗಲಿ, ಎದೆಯ ಮಸಣ ಮಾಡು - ಅಲ್ಲಿಯ ನರ್ತನವನು ನೋಡು - ಶ್ಯಾಮೆಯು ನರ್ತಿಸುವುದ ನೋಡು!</p>
<p>ಗಾಯಿ ಗೀತ ಶುನಾತೆ ತೊಮಾಯ* ಗಾಯಿ ಗೀತ ಶುನಾತ ಮಾಯ ಭಾಲೂ ಮಣ್ಣ ನಾಹಿ ಗಣಿ ನಾಹಿ ಗಣಿ ಲೋಕ ನಿಂದ ಯಶ ಕಥಾ! ದಾಸ ತೊಮಾ ದೋಹಾಕಾರ ಶಶಕ್ತಿ ಕ ನಮಿ ತತ ಪದ ಅಭ ತುಮಿ ಪಿಲೆ ದಾಡಾಯಿಯ ತಾಯಿ ಫಿರ ದೇಖಿ ತವ ಹಾಸಿಮುಖ। ಫಿರಫಿರ ಗಾಯಿ ಕಾರ ನ ಡೂರಾಯಿ ಜನ್ಮ ಮೃತ್ಯು ಮೋರ ಪದತಲೆ ದಾಸ ತವ ಜನುಮ ಜನುಮ ದಯಾನಿಧ</p>
<p>*<span class="en"> C.W, Vol. IV, P. 511</span></p>

<!-- 349-8/0522-->
<p>ತವಗತಿ ನಹಿ ಜಾನಿ ! ಮಮಗತಿ-ತಹವೊ ನ ಜಾನಿ ಕೇವಾ ಚಾಯ ಜಾನಿವಾರ ? ಭುಕ್ತಿ ಮುಕ್ತಿ ಭಕ್ತಿ ಆದಿ ಯತ ಜಪತಪ ಸಾಧನ ಭಜನ ಅಜ್ಜ ತವ ದಿಯೇಛಿ ತಾಡಾಯ ಆದ್ರೆ ಮಾತ್ರ ಜಾನಚಾನಿ ಆಶ ತಾವೂ ಪ್ರಭು ಕರೊ ಪಾರ| ಚಕ್ಕು ದೇಖೆ ಅಖಿಲ ಜಗತ್ ನ ಚಾಹ ದೇಖಿತೆ ಅಪನಾಯ ಕೇನ ವಾ ದೇಖೀಬೆ | ದೇಖೆ ನಿಜರೂಪ ತೇಖಿಕ ಪರೇರ್ ಮುಖ! ತುಮಿ ಆಖಿ ಮಮ ತವರೂಪ ಸರ್ವ ಘಟೆ. ಛಲೆ ಥೇಲ್ ಕರಿ ತವ ಸನೆ ಕಬು ಕ್ರೋಧ ಕರಿ ತುಮಾ ಪರೆ ಜೇತೆ ಚಾಯಿ ದುರೇ ಪಲಾಯಿಯೆ; ಶಿಯರ ದಾಡಾಯೆ ತುಮಿ ರೇತೆ, ನಿರ್ವಾಕ ಅನನ ಛಲ ಛಲ ಆಖಿ ಚಾಹಾ ಮಮ ಮುಖ ಪಾನ ಅಮನಿ ಯೆ ಫಿರಿ ತವ ಪಾಯೆ ಧರಿ ಕಿನ್ನು ಕ್ಷಮಾ ನಹಿ ಮಾಗಿ ತುಮಿ ನಹಿ ಕರ ರೋಷ | ಪುತ್ರತವ ಅನ್ಯಕಿ ಸಹಿ ಪ್ರಗತಾ? ಪ್ರಭು ತುಮಿ, ಪ್ರಾಣಸಖಾ, ತುಮಿ ಮೋರ| ಕಬು ದೇಖಿ ಆಮಿ ತುಮಿ ತುಮಿ ಆಮಿ ವಾಣಿ ತುಮಿ | ವೀಣಾಪಾಣೀ ಕಂಠಮೊರ ತಠಂಗ ತೊಮಾರ ಭಸ ಜಾಯ ನರನಾರೀ ಸಿಂಧುರೊಲೆ ತವ ಹುಹೂಂಕಾರ, ಚಂದ್ರಸೂರ ತೊಮಾರಿ ವಚನ ಮೃದು ಮಂದ ಪವನ ಆಲಾಪ ಏ ಸಕಲ ಸತ್ಯ ಕಥಾ ಕಿನ್ನು ಮನಿ ಅತಿ ಸ್ಕೂಲ ಭಾವ ತಜ್ಞರ ಎ ನ ಹ ಭಾರತ | ಸೂರ ಚಂದ್ರಚಲ ಗ್ರಹ ತಾರಾ</p>

<!-- 349-8/0523-->

<p>.</p>
<p>..</p>
<p>....</p>
<p>ಕೋಟಿ ಕೋಟಿ ಮಂಡಲ ನಿವಾಸ ಧೂಮಕೇತು ಬಿಜಲಿ ಆಭಾಸ ಸುವಿಸ್ತ್ರತ ಅನಂತ ಆಕಾಶ ಮನ ದೇಖೆ! ಕಾಮಕ್ರೋಧ ಲೋಭಮೋಹ ಆದಿ ಭಂಗ ಯಥಾ ತರಂಗಲೀಲಾರ ವಿದ್ಯಾ ಅವಿದ್ಯಾರ ಘರ ಜನ್ಮ ಜರಾ ಜೀವನ ಮರಣ ಸುಖ ದುಃಖ ದ್ವಂದ್ವ ಭರಾ ಕೇಂದ್ರ ಯಾರ್ ಅಹಂ ಅಹಂ ಇತಿ ಭುಜದ್ವಯ ಬಾಹಿರಂತರ ಆಸಮುದ್ರ ಆಸೂರ್ಯ ಚಂದ್ರಮಾ ,.... ಆತಾರಕ ಅನಂತ ಆಕಾಶ, ಮನಬುದ್ದಿ ಚಿತ್ತ ಅಹಂಕಾರ ದೇವ ಯಕ್ಷ ಮಾನವ ದಾನವ ಪಶುಪಕ್ಷಿ ಕ್ರಿಮಿಕೀಟ ಗಣ ಅನುಕ ಧ್ವನುಕ ಜಡಜೀವ ಸೇಯಿ ಸಮಕ್ಷೇತ್ರೆ ಅವಸ್ಥಿತ ! ಸ್ಕೂಲ ಅತೀವ ವಾಜ್ಯ ವಿಕಾಸ ಕೇಶ ಯಾಥಾ ಶಿರ ಪರೆ|| ಮೇರು ತಟೆ ಹಿಮಾನೀ ಪರ್ವತ ಯೋಜನ ಯೋಜನ ಸೇವಿಸ್ತಾರ ಅಧ್ರಭೇದಿ ನಿರಭ್ರ ಆಕಾಶ ಶತ ಉಠ ಚೂಡಾತಾರ| ಝಗಮುಖಿ ಜ್ವಲೆ ಒಮಶಿಲ ಶತಶತ ಬಿಜಲಿ ಪ್ರಕಾಶ! ಉತ್ತರ ಅಯನೆ ವಿವಸ್ವನ ಏಕೀ ಭೂತ ಸಹಸ್ರ ಕಿರಣ, ಕೋಟಿ ವಜ್ರಸಮ ಕರಧಾರಾ ಢಾಲೆ ಯಬ್ ತಾಹಾರ ಉಪರ ಶೃಂಗೆ ಶೃಂಗೆ ಮೂರ್ಚಿತ ಭಾಸ್ಕರ ಗಲೆ ಚೂಡಾ ಶಿಖರ ಗಹ್ವರ ವಿಕಟ ನಿನಾದ ಖಸ ಪರ ಗಿರವರ, ಸ್ವಪ್ನಸಮ ಜಲೆಜಿಲ ಯಾಯ ಮಿಲೆ| ಸರ್ವ ವೃತ್ತಿ ಮನೇರ ಯಾಖನ ಏಕೀ ಭೂತ ತುಮಾರ ಕೃಪಾಯ</p>

<!-- 349-8/0524-->
<p>ಕೋಟಿ ಸೂರ್ಯ ಅತೀತ ಪ್ರಕಾಶ ಚಿತ್ ಸೂರ್ಯ ಹಯ ವ ವಿಕಾಶ ಗಲೆ ಯಾಯ ರವಿ ಶಶಿ ತಾರಾ ಆಕಾಶ ಪಾತಾಲ ತಲಾತಲ ಏ ಬ್ರಹ್ಮಾಂಡ ಗೋಶದ ಸಮಾನ ವಾಜ್ಯಭೂಮಿ ಅತೀತ ಗಮನ ಶಾಂತ ಧಾತು ಮನ ಅಸ್ಪಾಲನ ನಹಿ ಕರೆ ಶತ ಹೃದಯರ ತಂತ್ರಿ ಯತ ಖುಲೆ ಯಾಯ ಸಕಲ ಬಂಧನ ಮಾಯಾ ಮೋಹ ಹಯ ದೂರ ಬಾಜೆ ತಥಾ ಅನಾಹತ ನಾದ ಧ್ವನಿ ತವ ವಾಣಿ; ಸುನಿ ಸ್ವಸಂಭ್ರಮ ದಾಸ ತವ ಪ್ರಸ್ತುತ ಸತತ ಸಾಧಿತ ತೊಮಾರ ಕಾಜ ಅಮಿ ವರ್ತಮಾನ | ಪ್ರಲಯೇರ್‌ಕಾಲೆ ಅನಂತ ಬ್ರಹ್ಮಾಂಡ ಗ್ರಾಸಿ ಯವ ಜ್ಞಾನಜ್ಞೆಯ ಜ್ಞಾತಾಲಯ ಅಕಕ್ಷಣ ಅತರ್ಕ ಜಗತ್ ನಹಿ ತಾಕ ರವಿ ಶಶಿ ತಾರಾ ಸೇ ಮಹಾನಿರ್ವಾಣ ನಹಿ ಕರ್ಮ ಕರಣ ಕಾರಣ ಮಹಾ ಅಂಧಕಾರ ಫೇರೆ ಅಂಧಕಾರ ಬೂಕ ಆಮಿ ವರ್ತಮಾನ | ಮಹಾ ಅಂಧಕಾರ ಫೇರೆ ಅಂಧಕಾರ ಬೂಕ ತ್ರಿಶೂನ್ಯ ಜಗತ್ ಶಾಂತ ಸರ್ವಗುಣ ಭೇದ ಏಕಾಕಾರ ಸೂಕ್ಷ್ಮರೂಪ ಶುದ್ದ ಪರಮಾಣು ಕಾಯ ಆಮಿ ವರ್ತಮಾನ|| ಆಮಿ ಹೊಯಿ ವಿಕಾಸ ಆಚಾರ ಮಮಶಕ್ತಿ ಪ್ರಥಮ ವಿಕಾರ ಆದಿವಾಣಿ ಪ್ರಣವ ಓಂಕಾರ ಬಾಜೆ ಮಹಾಶೂನ್ಯ ಪಥ ಅನಂತ ಆಕಾಶ ಶುನೆ ಮಹಾನಾದ ಧ್ವನಿ ತ್ಯಾಜೆ ನಿದ್ರ ಕಾರಣ ಮಂಡಲಿ | ಪ್ರಾಯ ನವಪಾಣ ಅನಂತ ಅನಂತ ಪರಮಾಣು ಲಂಪ ಝಂಥ ಆವರ್ತ ಉಚ್ಚಾಸ. ಚಲೆ ಕೇಂದ್ರ ಪ್ರದಿದೂರ ಅತಿದೂರ ಹತ ಚೇತನ ಪವನ ತೋಲೆ ಊರ್ಮಿಮಾಲಾ</p>

<!-- 349-8/0525-->

<p>ಮಹಾಭೂತ ಸಿಂಧು ಪರೆ ಪರಮಾಣು ಆವರ್ತ ವಿಕಾಸ ಆಸ್ಕಾಲನ ಪತನ ಉಚ್ಚಾಸ ಮಹಾ ವೇಗ ಧಾಯ ಸೆ ತರಂಗ ರಾಜಿ ಅನಂತ ಅನಂತ ಖಂಡ ತಾರ ಉತಸಾರಿಕ ಪ್ರತಿಘಾತ ಬಲೆ, ಚೋಟಿ ಶೂನ್ಯ ಪಧೆ ಖಗೋಲ ಮಂಡಲರೂಪ ಥಾಯ ಗ್ರಹತಾರಾ, ಫೇರೆ ಪೃಥ್ವಿಮನುಷ್ಯ ಆವಾಸ|| 'ಆಮಿ ಆದಿ ಕವಿ ಮಮಶಕ್ತಿ ವಿಕಾಸ ರಚನ ಜಡಜೀವ ಆದಿ ಯತ ಆಮಿ ಕರಿಖ್ಲ ಶಕ್ತಿರೂಪ ಮಮ ಮಾಯಾ-ಸನೆ ಏಕಾ ಅಯಿ ಹಯಿ ಬಹು ದೇಖಿತ ಆಪವನರೂಪ'... ಆಮಿ ಆದಿ ಕವಿ ಮಮಶಕ್ತಿ ವಿಕಾಶ ತಚನಾ ಜಡಜೀವ ಆದಿ ಯತ |' ಮಮ ಆಜ್ಞಾ ಬಲೆ ಮಹ ಜಂಝ ಪೃಥ್ವಿ ಉಪರ್ ಗರ್ಜೆ ಮೇಘ ಅಶನಿ ನಿನಾದ ಮೃದು ಮಂದ ಮಲಯ ಪವನ ಆಸೆ ಜಾಯ ನಿಚ್ಚಾಸ್ ಪ್ರಜ್ಞಾಸ್ ರೂಪ. ಢಾಲೆ ಶಶಿ ಹಿಮಕರ ಧಾರಾ ತರುಲತಾ ಕರೆ ಆಚ್ಛಾದನ ಧರಾಬಪು ತೊಲೆ ಮುಖ ಶಿಶಿರ ಮಾರ್ಜಿತ ಪುಲ್ಲ ಪುಲ ರವಿ ಪಾನೆ |</p>
<p>ಹಾಡೊಂದ ಹಾಡುವೆ ನಾ ನಿನಗೆ 'ಗಾಯಿ ಗೀತ ಶುನಾತೇ ತೋಮಾಮ್' ಎಂಬ ಹೆಸರಿನ ಈ ಮೂಲ ಬಂಗಾಳಿ ಕವನ 'ಉದ್ಯೋಧನ' ಮಾಸಪತ್ರಿಕೆಯಲ್ಲಿ ಮೊದಲು ಪ್ರಕಟವಾಯಿತು (ಸಂಪುಟ : ೪, ಸಂಚಿಕೆ: ೯), ಸ್ವಾಮಿಜಿಯವರು ೧೮೯೪ರಲ್ಲಿ ಅಮೆರಿಕದಿಂದ ಸ್ವಾಮಿ ರಾಮಕೃಷ್ಣನಂದರಿಗೆ ಬಾರಾನಗರದ ಮಠಕ್ಕೆ ಬರದ ಪತ್ರದಲ್ಲಿಯೂ ಈ ಕವನದ ಕೆಲವು ಭಾಗಗಳಿವೆ. ಸ್ವಾಮಿಜಿಯವರ ಜೀವನದ ವೈಯಕ್ತಿಕ ಅನುಭವದ ಹಿನ್ನೆಲೆಯೊಂದು ಈ ಕವನಕ್ಕಿದೆ. ಪರಿವ್ರಜನದ ಸಂದರ್ಭದಲ್ಲಿ ಸ್ವಾಮಿಜಿಯವರು ಉತ್ತರಪ್ರದೇಶದ ಘಾಜಿಪುರ ಎಂಬಲ್ಲಿಗೆ ಭೇಟಿನೀಡಿದಾಗ</p>

<!-- 349-8/0526-->
<p>ಅಲ್ಲಿದ್ದ ಸಂತ ಪವಾಹಾರಿ ಬಾಬನಿಂದ ರಾಜಯೋಗದ ದೀಕ್ಷೆಯನ್ನು ಪಡೆಯಲು ಅಪೇಕ್ಷಿಸುತ್ತಾರೆ. ಆದರೆ ಈ ಸಂದರ್ಭದಲ್ಲಿ ಅವರಿಗೆ ಕೆಲವು ದಿನಗಳವರೆಗೆ ಮತ್ತೆ ಮತ್ತೆ ಶ್ರೀರಾಮಕೃಷ್ಣರು ದರ್ಶನದಲ್ಲಿ ಕಾಣಿಸಿಕೊಳ್ಳುತ್ತಾರೆ. ಅವರ ಮುಖದಲ್ಲೊಂದು ನೋವಿನ ಛಾಯೆಯನ್ನೂ ಸ್ವಾಮೀಜಿ ಗುರುತಿಸುತ್ತಾರೆ. ಹೀಗಾಗಿ ಈ ನಿರ್ಧಾರವನ್ನು ಕೈಬಿಡುತ್ತಾರೆ.</p>
<p>ಹಾಡೊಂದ ಹಾಡುವನು, ನಿನಗಾಗಿ ನಾನು, ಜನದ ಟೀಕೆಯನೆಲ್ಲ ನಾ ಗಣಿಸನು, ಹೊಗಳಿಕೆಯೊ ತೆಗಳಿಕೆಯೊ ಲೆಕ್ಕ ನನಗಿಲ್ಲ. ಶಿವಶಕ್ತಿಯರೆ ನಿಮ್ಮ ನಿಜದ ಸೇವಕ ನಾನು, ನಿಮ್ಮ ಪದತಲದಲ್ಲಿ ಎರಗುತಿಹೆನು.</p>
<p>ಅನವರತ ನೀನೆನ್ನ ಹಿಂದೆಯೇ ಇರುತಿರುವೆ ಮೃದು ಮಧುರ ಮಂದಹಾಸವನು ಬೀರಿ: ಅದರಿಂದಲೇ ನಾನು ತಿರುತಿರುಗಿ ಹಾಡುವೆನು, ಅಂಜಿಕೆಯದೆನಗೆಲ್ಲಿ, ಜನನ ಮರಣವು ಕೂಡ ಕಾಲಿನಡಿ ಬಿದ್ದಿಹುದು ಮೈಯ ಮುದುರಿ !</p>
<p>ಜನುಮ ಜನುಮಗಳಲ್ಲು ನಾ ನಿನ್ನ ಸೇವಕನು, ಹೇ ದಯಾನಿಧಿ, ನಿನ್ನ ಬಗೆಯನರಿಯೆ; ನನ್ನ ಮುಂದನು ಕೂಡ ತಿಳಿಯದಿರುವೆನು ನಾನು, ತಿಳಿಯುವಾಸೆಯು ಕೂಡ ಇಲ್ಲವೆನಗೆ. ಭುಕ್ತಿಮುಕ್ತಿಗಳನ್ನು, ಭಕ್ತಿ ಜಪತಪಗಳನು ನಿನ್ನ ಆಣತಿಯಂತೆ ತೊರೆದಿರುವೆನು; ಒಂದೆ ಬಯಕೆಯು ಎನ್ನ ಎದೆಯೊಳುಳಿದಿಹುದಿನ್ನು - ನಿನ್ನ ನನ್ನವನೆಂದು, ನನ್ನ ನಿನ್ನವನೆಂದು, ಓ ಪ್ರಭುವೆ, ಸೆಳೆದುಕೋ ನಿನ್ನ ಬಳಿಗೆ. ಆಸೆಗಳ ಗಡಿಯೇಕೆ ನಮ್ಮಿರ್ವರೊಳಗೆ?</p>

<!-- 349-8/0527-->

<p>ಜಗವ ಕಾಣುವ ಕಣ್ಣು ತನ್ನ ತಾ ಕಾಣದಿದೆ, ಕಾಣುವುದು ತನ್ನನ್ನು ಜಗದಲ್ಲಿಯೆ; ನೀನೆ ನನ್ನಯ ಕಣ್ಣು, ನಿನ್ನ ನಾ ಕಾಣುವೆನು ಕಾಣುತಿಹ ಒಂದೊಂದು ಮುಖದಲ್ಲಿಯೆ!</p>
<p>ಆಟದೊಳು ಮುಳುಗಿರುವ ಪುಟ್ಟ ಮಗುವಿನ ಹಾಗೆ ನಾ ನಿನಗೆ ತೋರುತಿರುವೆ; ಕೆಲವೊಮ್ಮೆ ನಿನ್ನಿಂದ ದೂರಾಗಿ ಅಲೆಯುವನು, ಕೆಲವೊಮ್ಮೆ ನಿನ್ನೊಡನೆ ಮುನಿಸಿಕೊಳುವೆ ! ಆ ಇರುಳ ಕತ್ತಲಲಿ ಮೌನಾಶ್ರುಧಾರೆಯಲಿ ತುಂಬಿ ಬಹ ಕಂಗಳಿಂ ನೀ ನೋಡುವೆ; ಆ ನಿನ್ನ ಮುದ್ದು ಮುಖ ಮಣಿಸುವುದು ನನ್ನನ್ನು, ನಿನ್ನ ಪದದಡಿ ನಾನು ಶರಣು ಬರುವೆ!</p>
<p>ನಿನ್ನ ಕ್ಷಮೆಯನ್ನೇಕೆ ನಾನು ಕೋರಲಿ? - ಪ್ರಭುವೆ, ಕೋಪ ನಿನಗಿಲ್ಲ ಈ ಸುತನ ಮೇಲೆ; ನೀನೆನ್ನ ತಾಯ್ತಂದೆ, ನಿನ್ನ ಚಿರಪುತ್ರ ನಾ, ನನ್ನ ನೀನೆಂದೆಂದು ಸಹಿಸುತಿರುವೆ!</p>
<p>ನೀನೆ ನನ್ನಯ ಪ್ರಭುವು, ನೀನೆನ್ನ ಪ್ರಾಣಸಖ, ನೀನೆ ನಾನಾಗಿರುವೆ, ನಾನ ನೀನು! ನೀನೆ ನನ್ನಯ ವಾಣಿ - ನನ್ನ ಕಂಠದಿ ನುಡಿವೆ, ನೀನೆ ವೀಣಾಪಾಣಿ - ನನ್ನ ನುಡಿಯು !</p>
<p>ಸಾಗರದ ಭೀಮಗರ್ಜನೆ ನಿನ್ನ ಹೂಂಕಾರ, ಸೂರ್ಯಚಂದ್ರರೆ ನಿನ್ನ ಶ್ರೀವಚನವು;</p>

<!-- 349-8/0528-->
<p>ನಿನ್ನ ಆಲಾಪನವೆ ಮೃದುಮಂದ ಪವನವದು, ನಿನ್ನಾಜ್ಞೆಯಂತೆಯೇ ಸಕಲ ಜಗವು !</p>
<p>ರವಿ-ಚಂದ್ರ-ತಾರೆಗಳು, ಕೋಟಿ ನೀಹಾರಿಕೆಯು ಧೂಮಕೇತುವೂ ಮಿಂಚೆ ಕೊನೆಯಿಲ್ಲದಾಕಾಶ ಈ ಎಲ್ಲವನು ನೀನು ನೋಡುತಿರುವೆ !</p>
<p>ಷಡ್ರಿಪುಗಳೆಲ್ಲವೂ ಸಂಸಾರದಲೆಗಳವು ಆಡುವಾಟವೆ ಎನುಲು ವಿದ್ಯೆ - ಅವಿದ್ಯೆಗಳು ಮನೆಯ ಮಾಡಿಹವಿಲ್ಲಿ ; ಜನನಮರಣಗಳೆಂಬ ಸುಖದುಃಖ ತಾನೆಂಬ | ದ್ವಂದ್ವಗಳು ತಾವಿಲ್ಲಿ ಆವರಿಸಿವೆ; 'ನಾನು, ನಾನೆಂದೆಂಬ ಅಲ್ಪ ಅಹಮಿಹುದಿಲ್ಲಿ ಒಳಗು - ಹೊರಗುಗಳೆಂಬ ಭುಜವ ಚಾಚಿ !</p>
<p>ಸಾಗರದ ಆಳದಿಂ ಪಾರವಿಲ್ಲದ ನೀಲ ಗಗನದೊಳು ನೆಟ್ಟಿರುವ ಚಂದ್ರತಾರಗೆ ತನಕ ಎಲ್ಲವೂ, ಎಲ್ಲವೂ ಮನಸು ಬುದ್ದಿಯು ಮತ್ತೆ ಚಿತ್ರಹಂಕಾರಗಳು ದೇವ ಯಕ್ಷನು ನರನು ದಾನವರು ತಾವೆಲ್ಲ ಪಶು ಪಕ್ಷಿ ಅಣು ಕೀಟ ಸೂಕ್ಷಾಣು ಜಡ ಜೀವನ ತಾವೆಲ್ಲವೂ ಒಳಗಿರಲಿ ಹೊರಗಿರಲಿ ಒಂದೆ ಇರವಿನ ಸ್ಕೂಲ ನೆಲೆಯಲಿಹವುನರನ ದೇಹದ ಹೊರಗೆ ಹೂಮ್ಮಿ ಕಾಣುವ ಕೇಶರಾಶಿಯಂತೆ !</p>
<p>ದ</p>

<!-- 349-8/0529-->

<p>ಮೇರುವಿನ ಮಡಿಲಿನಲಿ ಹಿಮಗಿರಿಯು ಹಬ್ಬಿಹುದು ಪಾರವಿಲ್ಲದಲೆ; ನೂರು ಸಾವಿರ ಶಿಖರ ಮೇಘಮಾಲೆಯನಿರಿದು ಆಗಸವ ತಿವಿಯುತಿವೆ, ಕೋಟಿ ಮಿಂಚುಗಳಂತೆ ಕೋರೈಸಿವೆ!</p>
<p>ಉತ್ತರಾಯಣರವಿಯ ಶತಕೋಟಿ ಕಿರಣಗಳ ವಜ್ರದಂಡದ ಘಾತ ಕಿರಣಗಳಿಗೆ ವಿಕಟಾಟ್ಟಹಾಸದಲಿ ಎರಗುತಿರಲು ಹಿಮಶಿಖರ ಕರಕರಗಿ ಭೀಮಗರ್ಜನೆಯಿಂದ ಜಾರುತಿಹುದು; ನೀರು ನೀರೊಳು ಕರಗಿ ಕನಸನುವ ತೆರದಲ್ಲಿ ಲಯವಾದುದು !</p>
<p>ನಿನ್ನ ಕೃಪೆಯಿಂ ಪ್ರಭುವ, ಮನದಲೆಗಳಲ್ಲವೂ ಲಯವಾಗಲು ಕೋಟಿ ಸೂರ್ಯರ ಬೆಳಕ ಹೊಮ್ಮಿಸುತ ಚಿದ್ರವಿಯು ತಾನ ಬೆಳಗುವನು ! ರವಿ ಚಂದ್ರ ತಾರೆಗಳು ಪಾತಾಳ ಸ್ವರ್ಗಗಳು ಕರಗಿ ಮುಳುಗುವುವು! ಬ್ರಹ್ಮಾಂಡವಲ್ಲವೂ ಗೋಷದದ ತರನಾಗೆ ಹೊರಗಿನಿರವನು ಮೀರ್ದ ತಾಣ ತೋರುವುದು! ಕರಣದಾರ್ಭಟ ಕುಗ್ಗಿ, ಮಮಕಾರ ತಗ್ಗಿಹುದು, ಎದೆಯ ಬಿಗಿದಳೆಗಳವು ತುಂಡಾದವು; ಮಾಯ - ಮೋಹಗಳಂತು ದೂರದಲಿ ನಿಂದಿಹವು, ತವ ಅನಾಹತನಾದ ಕೇಳುತಿಹುದು;</p>

<!-- 349-8/0530-->
<p>ಅದರಿಂದ, ದಾಸನಿದೊ, ನಿನ್ನಾಣತಿಯ ನಡೆಸೆ ಸಿದ್ಧನಿಹನು !</p>
<p>ನಾನಿರುವೆ! ಪ್ರಳಯದಲಿ ಅರಿವು - ಅರಿವಿನ ಮೂಲ - ಅರಿವವನು ಅಳಿದರೂ ನಾನಿರುವೆನು ! ಜಗವೆಂಬುದಲ್ಲಿಲ್ಲ, ಚಿಂತನೆಗು ನಿಲುಕದದು, ಆ ಮಹಾನಿರ್ವಾಣ ರವಿ ಚಂದ್ರ ತಾರೆಗಳ ನುಂಗಿರುವುದು ! ಕರಣ- ಕಾರಣವಿಲ್ಲ, ಕರ್ಮಿ ತಾನಲ್ಲಿಲ್ಲ, ಕತ್ತಲನು ಕತ್ತಲೆಯ ಕಬಳಿಸಿಹುದು ! ಆಕಾರ ತಾನೊಂದೆ, ಸೂಕ್ಷ್ಮರೂಪವ ತಳೆದ ದರ ಪರಮಾಣುಕಾಯ ! ನಾನಿರುವೆನಲ್ಲಿಯೂ !</p>
<p>ಮರಳಿ ನಾ ವಿಕಸಿಸುವೆ!'ನಾನು, ನಾನೆಂದೆಂಬ ಅಹಮಿಕೆಯೆ ಮೊದಲ ಅಲೆ, ಆದಿವಾಣಿಯು ಪ್ರಣವ - ಆ ಮಹಾ ಶೂನ್ಯದಲಿ ದನಿಗೈವುದು ? ಕೊನೆಯಿಲ್ಲದಾಕಾಶ ಆ ದನಿಗೆ ಕಿವಿಗೊಡಲು ಮೂಲಭೂತಗಳೆಲ್ಲ ನಿದ್ರೆ ತಿಳಿಯುವುವು; ಸ್ಪಂದಿಸಲು ಪ್ರಾಣವದು ಕೇಂದ್ರದೆಡೆ ತಾವೆಲ್ಲ ತಿರುಗ ತೊಡಗುವವು !</p>
<p>.</p>
<p>..</p>
<p>ಪಂಚಭೂತದ ಮಹಾಸಾಗರದಿ ಅಲೆಯದ್ದು ಒಂದೊಂದನಪ್ಪಳಿಸಿ ಮೇಲೆ ಸಾಗುವವು !</p>

<!-- 349-8/0531-->

<p>ಪ್ರತಿಘಾತದಿಂದೆದ್ದು ಶೂನ್ಯಪಥದಲಿ ಬಿದ್ದ ಗಗನಮಂಡಲವೆಲ್ಲ, ಗ್ರಹತಾರೆ ತಾವೆಲ್ಲ ಭ್ರಮಣಕೆಳಸುವವು ! ಈ ನೆಲವು - ನರನ ಮನೆತಾನೆ ತಿರುಗುವುದು !</p>
<p>ಆದಿಕವಿ ನಾನು !?” ಈ ಜಡವ, ಚೇತನವನೊಳಗೊಂಡ ರೂಪಗಳು ವಿಕಸಿಸಿವೆ ತಾವೆನ್ನ ಶಕ್ತಿಯಿಂದ ! ನನ್ನ ಮಾಯಯ ಕೂಡೆ ಆಟವಾಡುವೆ ನಾನೆ, ಏಕವಾಗಿಹ ನಾನೆ ನನ್ನನ್ನೆ ನಾ ನೋಡೆ ಆಗುವೆನನೇಕ ! |</p>
<p>"ಆದಿಕವಿ ನಾನು! ಈ ಜಡವ, ಚೇತನವನೊಳಗೊಂಡ ಲೋಕವಿದು ವಿಕಸಿಸಿದೆ ತಾನೆನ್ನ ಶಕ್ತಿಯಿಂದ!</p>
<p>ನನ್ನ ಆಣತಿಯಂತೆ ಗಾಳಿಯದು ಬೀಸುವುದು, ಮೋಡವದು ಗುಡುಗುವುದು, ಮಿಂಚು ಹೊಳೆಯುವುದು ! ಮೃದುಪವನ ಚಲಿಸುವನು, ಶಶಿಯು ಶೀತಲ ಕಿರಣ ಪಸರಿಸುವನು! ತರುಲತೆಗಳನ್ನುಟ್ಟು, ಹಿಮಮಣಿಗಳಿಂದಿಡಿದ ಹೂವುಗಳ ತಾ ತೊಟ್ಟು</p>

<!-- 349-8/0532-->
<p>ಭೂರಮಣಿ ರವಿಯಡೆಗೆ ವದನಾರವಿಂದವನು ಎತ್ತಿತೋರುವಳು !”</p>
<p>ಸಾಗರ - ವಕ್ಷೇ* ನೀಲಾಕಾಶ ಭಾಸೇ ಮೇಘಕುಲ ಶ್ವೇತ ಕೃಷ್ಣ ವಿವಿಧ ವರಣ್ - ತಾಹೇ ತಾರತಮ್ಯ ತಾರಿರ್ ಪೀತ ಭಾನು ಮಾಂಗಿಛ ವಿದಾಯ್ ರಾಗಚಟಾ ಜಲದ ದೇಖಾಮ್ |</p>
<p>ಬಹೇ ವಾಯು ಅಪನಾರ್ ಮನೇ ಪ್ರಭಂಜನ್ ಕೊರಿಛ ಗಠನ್ - ಕ್ಷಣೇ ಗಡೇ, ಭಾಂಗೇ ಆರ್ ಕ್ಷಣ್ - ಕೊತೂಮತೋ ಸತ್ಯ ಅಸಂಭವ್ - ಜಡ, ಜೀವ, ವರ್ಣ, ರೂಪ, ಭಾವ್ |</p>
<p>ಒಯ್ ಆಶೇ ತುಲಾರಾಶಿ ಸಮ್ ಪರಕ್ಷಣೆ ಹೇರ್‌ ಮಹಾನಾಗ್, ದೇಖೋ ಸಿಂಹ ವಿಕಾಶ್ ವಿಕ್ರಮ್ ಆರ್ ದೇಖೋ ಪ್ರಣಯಿ ಯುಗಲ್; ಶೇಷ ಸಬ್ ಆಕಾಶ್ ಮಿಲಾಮ್ ||</p>
<p>ನೀಚೇ ಸಿಂಧು ಗಾಯ್ ನಾನಾ ತಾನ್; ಮಹೀಯಾನ್ ಸೇ ನಹೇ ಭಾರತ್ ! ಅಂಬುರಾಶಿ ವಿಖ್ಯಾತ್ ತೋಮಾರ್; ರೂಪ-ರಾಗ ಹೊಯೇ ಜಲಮ ಗಾಯ್ ಹೇಥಾ, ನಾ ಕೊರೇ ಗರ್ಜನ್</p>
<p>*<span class="en"> C.W, Vol, VI, P180</span></p>

<!-- 349-8/0533-->

<p>ಕಡಲಿನೆದೆಯ ಮೇಲೆ ಸ್ವಾಮಿಜಿಯವರು ಎರಡನೆಯ ಬಾರಿಗೆ ಪಾಶ್ಚಾತ್ಯ ರಾಷ್ಟ್ರಗಳ ಸಂದರ್ಶನದಿಂದ ಹಡಗಿನಲ್ಲಿ ಹಿಂದಿರುವಾಗ ಬರೆದ ಕವನ ಇದು. ಇದನ್ನು ಬರೆಯುವಾಗ ಅವರ ಹಡಗು ಬಹುಶ: ಪೂರ್ವ ಮೆಡಿಟರೇನಿಯನ್‌ ಅನ್ನು ದಾಟುತ್ತಿತ್ತು. ಇಲ್ಲಿ ವಿವಿಧ ಹೋಲಿಕೆಗಳೊಂದಿಗೆ ಮೋಡಗಳ ವರ್ಣನೆ ಮನೋಜ್ಞವಾಗಿ ಮೂಡಿಬಂದಿದೆ.</p>
<p>ನೀಲಿಯಾಗಸದಲ್ಲಿ ತೇಲಿದೆ ಮೇಘಮಾಲೆಯ ಸಂಕುಲ, ಶ್ವೇತ-ಶ್ಯಾಮಲ ವರ್ಣ ವಿಧವಿಧ; ಸಣ್ಣದಿದು, ಅದೂ ವಿಸ್ತರ! ಪಡುವಣದ ಮನೆಯೆಡೆಗೆ ನಡೆದಿಹ ಕೆಂಪುಸೂರ್ಯನ ಕರದಲಿ ಚಿಮ್ಮಿಚಲ್ಲಿದೆ ರಂಗಿನೋಕುಳಿ ಮೋಡಮೋಡಗಳಂಚಲಿ !</p>
<p>ದಿಕ್ಕುದಿಕ್ಕಿಗೆ ಮೊರೆದು ನುಗ್ಗಿದ ಚಂಡಮಾರುತ ಭರದಲಿ ಈಗ ಕೂಡಿಸಿ ಮೋಡವೆಲ್ಲವನೀಗ ತುಂಡರಿಸುತ್ತಲಿ; ಜೀವವಿಲ್ಲದ, ಜೀವ ತುಂಬಿದ ವರ್ಣ ಬಗೆಬಗೆ ರೂಪವು ತೋರುತಿದ್ದರು ದೃಶ್ಯಕೋಟಿಯು ಸ್ವಪ್ನಲೋಕದ ಸತ್ಯವು !</p>
<p>ಹಗುರಮೋಡಗಳಲ್ಲಿ ಹರಡಿವೆ ಹಿಂಜಿದರಳೆಯ ತೆರದಲಿ, ಹೆಡೆಯ ಬಿಚ್ಚಿಹ ಕಾಳನಾಗರ, ಸಿಂಹವದು ಮರುಚಣದಲಿ; ನೇಹದಲಿ ಒಂದಾದ ಜೋಡಿಯದಲ್ಲಿ ಆ ಕಡೆ ತೇಲಿದೆಎಲ್ಲವೂ ಕಡೆಗಲ್ಲಿ ಕರಗುತ ಪ್ರೋಮದೊಳಗೊಂದಾಗಿವೆ!</p>
<p>ಕೆಳಗೆ ವಾರಿಧಿಗಾನ ಹೊಮ್ಮಿದ ನೂರು ದನಿಯಲಿ ಸಂತತ, ಶಬ್ದ ವೇಳುತ ಮುಳುಗುತಿದ್ದರು ಆರ್ಭಟಿಸದಿದೆ ಸಾಗುತ; ದಿಗ್ಗಿಗಂತಕೆ ಚಾಚುತಿದ್ದರು ಶಾಂತಮರ್ಮರ ಸ್ವರದಲಿ ಸದ್ದುಗದ್ದಲವಡಗಿ ಚಿಮ್ಮಿದ ಸೂಗದ ಸುಧೆ ಇಂಚರದಲಿ !</p>

<!-- 349-8/0534-->
<p>ಶ್ರೀ ಕೃಷ್ಣ ಸಂಗೀತ *</p>
<p>(ಹಿಂದಿ)</p>
<p>ಮೂಟೆ ಬಾರಿ ಬನೊಯಾರಿ ಸಂಯಿಯಾ</p>
<p>ಜಾನಕ್ ದೇ ... ಜಾನಕೊ ದೇರೆ ಸಂಯಿಯಾ</p>
<p>ಜಾನಕೋ ದೇ (ಆಜು ಬಾಲ)</p>
<p>ಮೇರಾ ಬನೋಯಾರಿ ಬಾಂದಿ ತುಹಾರಿ ಛೋಡೇ ಜತುರಾಯಿಾ ಸಂಯಿಯಾ</p>
<p>* ಜಾನಕೊ (ಆಜು ಬಾಲ) (ಮೇರೆ ಸಂಯಿಯಾ)</p>
<p>ಯುಮುನಾಕಿ ನೀರ ಬಾರೊ ಗಾಗರೀಯ ಜೋತಿ ಕಹತ ಸಂಯಿಯಾ</p>
<p>ಜಾನೆಕೊ ದೇ ||</p>
<p>ಕೃಷ್ಣಗೀತೆ</p>
<p>ಯಮುನೆಗೆ ನೀರನ್ನು ತರಲು ಹೋಗುತ್ತಿರುವ ಗೋಪಿಕೆಯೊಬ್ಬಳನ್ನು ಶ್ರೀಕೃಷ್ಣನು ತಡೆದಾಗ ಅವಳು ಆತನಲ್ಲಿ ಮಾಡಿಕೊಳ್ಳುವ ವಿನಂತಿ ಈ ಗೀತೆಯಲ್ಲಿ ನಿರೂಪಿತವಾಗಿದೆ.</p>
<p>ನೀರ ತರಲು ಬಿಡು, ಸಖ ಶ್ರೀಕೃಷ್ಣನೆ, ನೀರ ತರಲು ಬಿಡು ನೀ, ಯಮುನೆಗೆ ನೀರ ತರಲು ಬಿಡು ನೀ ! ಎಂದೋ ನಿನ್ನಯ ದಾಸಿಯಾಗಿರುವ, ಪೀಡಿಸಲೇಕಿನ್ನು? - ಎನ್ನನು ಪೀಡಿಸಲೇಕಿನ್ನು? ಯಮುನೆಯ ನೀರನು ತರಲು ಹೋಗುವನು, ಸಖನೇ ಬಿಡು ನನ್ನ ಕೈಗಳ ಮುಗಿಯುವೆ, ಬಿಡು ನನ್ನ !</p>
<p>*<span class="en"> C.W, Vol. VII, P. 171</span></p>

<!-- 349-8/0535-->
<p>ಶಬ್ದಸೂಚಿ ಅ |</p>
<p>ಅಹಿಂಸೆ : 166 ಅಖಂಡ : 390</p>
<p>ಅಳಸಿಂಗಾಚಾರ್ಯ : 84 ಅಖಂಡಾನಂದ, ಸ್ವಾಮಿ : 90, 253 ಅಜ್ಞತೆಯೇ ಅಂಧಕಾರ : 117</p>
<p>ಆ 'ಅಜ್ಞಾತ ದೇವದೂತರು' : 351 ಆತ್ಮ : 39, 116-17, 121, 159-60, ಅಜ್ಞಾನ, 15, 62, 143–45, 326</p>
<p>197, 322; -ನಿಗಾಗಿ ಪ್ರಕೃತಿ ಇದೆ ಅಜೇಯವಾದಿ : 368</p>
<p>333; -ಜ್ಞಾನಕ್ಕಿಂತ ಶ್ರೇಷ್ಠ ಮತ್ತಾ ಅಡುಗೆ : 51.</p>
<p>ವುದೂ ಇಲ್ಲ 85 ಅತಿಪ್ರಜ್ಞೆ : 346-47</p>
<p>ಆತ್ಮವಿಶ್ವಾಸ : 13, 126, 179 ಅತೀಂದ್ರಿಯಾವಸ್ಥೆ : 183, 197</p>
<p>ಆತ್ಮಾನುಭವ : 15 ಅತುಲ್ ಬಾಬು : 273</p>
<p>ಆಯುರ್ವೇದ : 387 ಅದೃಷ್ಟ : 15</p>
<p>ಆರ್ಯ ರು : 362, 380; -ರ ಜಾತಿಪದ್ಧತಿ ಅದೈತವೇದಾಂತ : 33, 96, 142,</p>
<p>380 251, 382, 393, 403</p>
<p>ಆಲಂಬಜಾರ್ ಮಠ : 11, 28, 32, ಅದೈತದ ಸಾರ : 193</p>
<p>35, 12, 101 ಅಧಿಕಾರ : 16, 99</p>
<p>ಆಹಾರ : 18, 168-69, 207, 209, ಅಧಿಕಾರಭೇದ : 32, 99 ಅಧಿವಾಸಕ್ರಿಯೆ : 71</p>
<p>287; -ಕ್ಕೂ ಆಧ್ಯಾತ್ಮಿಕ ಬೆಳವಣಿಗೆ ಅನಂತ ಮತ ಅನಂತ ಪಥ : 43</p>
<p>ಗೂ ಸಂಬಂಧವಿದೆ 166; -ದ ಅನಂತತೆ : 327</p>
<p>ದೋಷಗಳು 168 ಅನುಭವ : 16 ಅನುಷ್ಠಾನಕರ್ಮ : 96 |</p>
<p>ಇಚ್ಚಾಶಕ್ತಿ : 337 ಅಪರೋಕ್ಷಾನುಭೂತಿ : 40, 121</p>
<p>ಇಟೆಲಿ : 332, 389 ಅಭೀಃ : 115</p>
<p>ಇಡಾ, ಪಿಂಗಳಾ : 247 ಅಮರನಾಥ : 108</p>
<p>ಇತಿಹಾಸ : 278 ಅಮೆರಿಕಾ : 6-7, 49, 104, 147, 324,</p>
<p>ಇಮಿಟೇಷನ್ ಆಫ್ ಕ್ರೈಸ್ಟ್ : 404 - 325</p>
<p>ಇಂಗ್ಲಿಷಿನವರು : 7, ಅಯಮಾತಾ ಬ್ರಹ್ಮ(ಅನುಭೂತಿ) : 121 ಅಲೆಕ್ಸಾಂಡ್ರಿಯಾ : 352</p>
<p>ಇಂಡಿಯನ್ ನ್ಯಾಷನಲ್ ಕಾಂಗ್ರೆಸ್ : 301 ಅಲೆಕ್ಕಾಡರ್‌ : 376</p>
<p>ಇಂದ್ರಿಯನಿಗ್ರಹ : 168 ಅವತಾರ : 23-24, 119, 120, 156, 199,</p>
<p>ಈ 207, 394 ಅವಾಜಾನಸಗೋಚರಮ್ : 99, 119 ಈಶ್ವರ : 14, 338, 392; -ನು ಮಾಯೆ ಅವ್ಯಕ್ತ ನಾದ : 65</p>
<p>ಯನ್ನು ತನ್ನ ಹಿಡಿತದಲ್ಲಿಟ್ಟಿದ್ದಾನೆ ಅಶೋಕ : 376, 378</p>
<p>192-93 ಅಷ್ಟಾಧ್ಯಾಯಿ : 116</p>
<p>ಈಶ್ವರಕೋಟಿಗಳು : 255 ಅಷ್ಟಾವಿಂಶತಿ ತತ್ತ್ವ : 234</p>
<p>ಈಶ್ವರಚಂದ್ರ ವಿದ್ಯಾಸಾಗರ : 283 ಅಹಂ : 38, 40; -ಕಾರ 91; ಇರುವ ಈಸ್ಟ್ ಇಂಡಿಯಾ ಕಂಪನಿ : 62</p>
<p>ವರೆಗೆ ಜ್ಞಾನವಿಲ್ಲ 152</p>

<!-- 349-8/0536-->
<p>ಕಾಲ : 327 ಕಾಳಿ : 335, 336 ಕಾಳಿದಾಸ (ನ ಮೇಘದೂತ) : 283 ಕೀರ್ತಿ : 228 | ಕುಲಗುರು : 23, 290 . ಕುಂಡಲಿನಿ : 248-49 ಕೃಪೆ : 15, 47, 48, 159, 163, 164,</p>
<p>238 ಕೃಷ್ಣ (ಶ್ರೀಕೃಷ್ಣ) : 16, 17, 154, 192,</p>
<p>294, 388, 402, 339, 340, 341, 342, 367, 393, 395, 396; -ದೀನದರಿದ್ರರ ದೇವರು</p>
<p>392 ಕೇಶವಚಂದ್ರ ಸೇನ : 394 ಕ್ರಿಸ್ತ : 343, 365, 384, 391, 398, ಕ್ರೈಸ್ತರು : 104, 326, 389 ಕ್ರೈಸ್ತಧರ್ಮ : 266, 352, 392, 402 ಕ್ಷೀರಭವಾನಿ : 108</p>
<p>ಉಡುಪು : 259-60, 286 ಉದ್ಯಮಶೀಲತೆ : 125-26 ಉತ್ತರರಾಮಚರಿತ : 183 - ಉದ್ಯೋಧನ : 112-13, 171-74 ಉಪನಯನ ಸಂಸ್ಕಾರ : 36, 87. ಉಪನಿಷತ್ತು : 15, 34, 52, 71, 75,</p>
<p>116, 154, 168, 176, 188, 192, 235, 251, 283, 330,</p>
<p>338, 342, 422, 426, “ಉಲು' ಧ್ವನಿ : 51</p>
<p>ಯ ಋಗೈದ : 61, 65 ಋಷಿ : 62, 169, 316, 330, 390</p>
<p>ಎ-ಏ. ಎಲ್ವಿನ್ ಆರಾಲ್ಡ್ : 435 ಏಕತ್ವ : 38, 157 ಏಕಾಗ್ರತೆ : 53, 117, 154, 248 ಏಸುಕ್ರಿಸ್ತ : 24, 94, 255, 316,</p>
<p>- ಐ ಐಕಮತ್ಯ : 81</p>
<p>ಒಓ ಒಳ್ಳೆಯದು-ಕೆಟ್ಟುದು ಓಂಕಾರ : 63-64</p>
<p>- ಕ ಕಠೋಪನಿಷತ್ : 14, 100 ಕರ್ತಭಾಜ : 339 ಕರ್ತವ್ಯ : 399 | ಕರ್ಮ : 17, 174, 182, 219, 320,</p>
<p>325, 334; -ನೇರ ಸಾಕ್ಷಾತ್ಕಾರ ನೀಡದು 181: _ಜಾಂತ 10.</p>
<p>306 ಕರ್ಮಯೋಗ : 92, 296 ಕರ್ಮಾನುಷ್ಠಾನ : 11, 364 ಕಲೆ : 201-03, 274, 286, 294-95 .</p>
<p>ಗಾರ್ಗಿ : 213 ಗಾಯತ್ರೀ ಮಂತ್ರ : 87</p>
<p>. ಗಿರೀಶ್ಚಂದ್ರ ಘೋಷ್ : 12, 29, 41,</p>
<p>48-49, 65-68, 87-89,</p>
<p>165, 222, 273, 293 ಗೀತಗೋವಿಂದ, 16 ಗೀತೆ : 16, 48, 73, 116, 149, 154</p>
<p>182, 196, 198-200, 252, 277, 295, 327, 331, 334, 349, 350; -ಯಲ್ಲಿ ಹೇಳಿದ</p>
<p>ಕರ್ಮಯೋಗ 187 ಗುಡ್ತಿನ್ : 14, 19 ಗುಣತ್ರಯ : 326 ಗುರು : 36, 37, 321 325, 326, 329.</p>
<p>_389; -ಭಕ್ತಿ 52; ಕುಲವಾಸ</p>
<p>277; -ಪರಂಪರೆ 71 ಗುರುಗೋವಿಂದ ಸಿಂಗ್ : 80 ಗುರುನಾನಕ್ : 355, 419</p>

<!-- 349-8/0537-->

<p>-ದಾನ ಕ್ಕಿಂತ ಮಿಗಿಲಾದ ದಾನ ವಿಲ್ಲ 250; -ಯಜ್ಞ429, 345</p>
<p>ಝಾನ್ಸಿರಾಣಿ : 310</p>
<p>ಡ ಡಾರ್ವಿನ್ (ನ ವಿಕಾಸವಾದ) : 132</p>
<p>ಗೃಹಸ್ಥರು : 77, 162; -ಹಾಗೂ</p>
<p>ಸಂನ್ಯಾಸಿಗಳು 391 ಗೃಹ್ಯಸೂತ್ರಗಳು : 36 | ಗೋಪಾಲಲಾಲ ಶೀಲ : 11, 12, 19 ಗೋಪಿ : 155, 393. ಗೋವಿಂದಕುಮಾರ ಚೌಧುರಿ : 187 ಗೋರಕ್ಷಣಾ ಪ್ರಚಾರಕ : 8-9 ಗೋಹತ್ಯಾಪಾಪದ ಕಥೆ : 105 ಗ್ರೀಕರು : 341, 389</p>
<p>- ಚ ಚಿಕಾಗೋ : 103 'ಚುಚುಂದರಿವಧ' : 222 ಚೇತನ : 12 | ಚೈತನ್ಯದೇವ : 94, 98, 255,</p>
<p>312-15, 339, 404</p>
<p>ತಪಸ್ಸು : 91, 163 ತಪಸ್ವಿನೀ ಮಾತೆ : 56-57 ತುರೀಯಾನಂದ, ಸ್ವಾಮಿ : 191, 253,</p>
<p>- 303 ತುಳಸೀದಾಸ : 114, 234 ತತ್ವಶಾಸ್ತ್ರ : 268 ತಮೋಗುಣ : 17, 77, 167, 229. ತ್ಯಾಗ : 52, 54, 70, 73, 130, 133,</p>
<p>149, 160, 162, 165, 195, 210, 214, 257, 328, 339, 348; -ವೇ ವಿಕಾಸದ ತಳಹದಿ 135, 291, 236; -ದಿಂದಲೇ ಅಮೃತತ್ವ 72; -ವಿಲ್ಲದೆ ಸಾಕ್ಷಾ ತ್ಯಾರವಿಲ್ಲ 162; -ವಿಲ್ಲದ ಭಕ್ತಿ</p>
<p>ವಿನಾಶಕಾರಿ 432 ತ್ರಿಗುಣಾತೀತಾನಂದ, ಸ್ವಾಮಿ : 171, 253 ತ್ರಿಪುಟಿ ಭೇದ : 196</p>
<p>ಜಗತ್ತು : 48, 64 | ಜಗನ್ನಾಥಕ್ಷೇತ್ರ : 98 ಜಡವಾದ : 320 | ಜನಕರಾಜ : 402 ಜನಸಾಮಾನ್ಯರು : 128-30, 148, 176,</p>
<p>241 ಜಪಾನೀಯರು : 285 ಜಯದೇವ : 16 ಜಾತಿ : 355-56, 380, 440, 464 ಜಾನ್ ದಿ ಬ್ಯಾಪ್ಟಿಸ್ಟ್ : 390 | ಜೀವ : 347. ಜೀವನ : 192, 319; -ದ ಚಿಹ್ನೆ ಹೋರಾಟ</p>
<p>217 ಜೀವನ್ಮುಕ್ತ : 386, 393, 400 ಜೀವನ್ಮುಕ್ತಿ : 92 ಜೆಂದವಸ್ತ : 34 ಜೈನಧರ್ಮ : 401 ಜೈನರು : 339, 363-66 ಜ್ಞಾನ : 152-53, 219, 304, 315,</p>
<p>322, 341; -ಕಾಂಡ 21;</p>
<p>ಥಪ್ಪ ಸಂಗೀತ : 274-75 ಥೇರಾಪುಟ ಪಂಥ : 316, 376</p>
<p>ದರಿದ್ರನಾರಾಯಣ ಸೇವೆ : 240 - ದಕ್ಷಿಣೇಶ್ವರ : 28, 86, 187, 255, 282 ದಾಕ್ಷಿಣಾತ್ಯ ಸಂಗೀತ : 391 ದಾನ : 149, 402 ದೀಕ್ಷೆ : 37. ದುಃಖ : 224 ದುರ್ಗಾಪೂಜೆ : 235</p>

<!-- 349-8/0538-->
<p>ನಿರಂಜನಾನಂದ, ಸ್ವಾಮಿ : 30, 212,</p>
<p>220, 236, 239 ನಿವೇದಿತಾ, ಸೋದರಿ : 131, 151,</p>
<p>239</p>
<p>ದುರ್ಬಲತೆ : 328 ದೃಢಪ್ರತಿಜ್ಞತೆ : 7 ದೇವರು : 320, 328, 384, 391, 404,</p>
<p>412, 418, 424 ದೇಹ : 98, 175; -ಬುದ್ದಿ 118; - - ಚೆನ್ನಾಗಿಲ್ಲದಿದ್ದರೆ ಆತ್ಮಜ್ಞಾನ</p>
<p>ವಿಲ್ಲ 136 ದೇಹಭಾವ : 320 | ದೇಹರಚನಾಶಾಸ್ತ್ರ : 387 ದೈವ : 105 ದೌರ್ಬ ಲ್ಯ : 39, 105, 230; -ದ ಹೆಸರೇ</p>
<p>- ಪಾಪ 38 ದ್ರವ್ಯ : 320 ದೈತಭಾವನೆ : 298</p>
<p>ನಿರ್ವಿಕಲ್ಪ ಸಮಾಧಿ : 22, 248; -ಮತ್ತು</p>
<p>ದೈತ ಪ್ರಪಂಚ, 119-21 ನೀತಿಶತಕ : 105. ನೀಲಾಂಬರ ಮುಖ್ಯೋಪಾಧ್ಯಾಯ : 86,</p>
<p>- 101, 112, 118, 137, 274 ನೈಯಾಯಿಕರು : 251 ನ್ಯಾಯಸೂತ್ರಗಳು : 169</p>
<p>ಪ ಪತಂಜಲಿ : 394 | ಪತಂಜಲಿ ದರ್ಶನ : 133 ಪಾಣಿಹಾಟಿ : 187 ಪವಾಹಾರಿ ಬಾಬ : 238-39 ಪಾಪಪುಣ್ಯ : 38, 305, 326, 331,</p>
<p>_363, 393 ಪಾಣಿನಿ : 116, 388 ಪಾತಿವ್ರತ್ಯ : 310 | ಪಾರಮಾರ್ಥಿಕ ಭಾವ : 39 ಪಾಲ್ ಬಾಬುಗಳು : 106 | ಪಾಶ್ಚಾತ್ಯ : 41, 147, 333; -ದಾರ್ಶನಿಕರು</p>
<p>387; -ಸಂಗೀತ 274; -ರು 41; -ರು ವಿರೋಚನನ ಸಂತಾನ</p>
<p>ಧರ್ಮ : 17, 125, 147, 279, 330</p>
<p>ಎಲ್ಲ -ಗಳೂ ಸತ್ಯ 397; -</p>
<p>ಸಾಕ್ಷಾತ್ಕಾರವೇ 328 ಧಾರ್ಮಿಕ ಆಷಾಢಭೂತಿಗಳು : 166 ಧ್ಯಾನ : 52, 53, 143, 196, 198,</p>
<p>247-48 | ಧ್ರುಪದ್ ಗಾಯನ : 215</p>
<p>ನಚಿಕೇತ : 15, 154 ನರೇಂದ್ರನಾಥ ಮಿತ್ರ : 42 ನರೇಂದ್ರನಾಥ ಸೇನ್ : 6 ನರ್ಮದಾನದಿ : 395. ನವಗೋಪಾಲ ಘೋಷ್ : 25 ನಾಗ ಮಹಾಶಯ : 5, 33, 35, 45,</p>
<p>48, 75, 106, 161, 188-91,</p>
<p>208-09, 253 ನಾಗರಿಕತೆ : 21--22, 291, 292 ನಾಮ-ರೂಪ : 143–45, 193 ನಿತ್ಯಾನಂದ, ಸ್ವಾಮಿ : 70, 72 ನಿತ್ಯಾನಿತ್ಯವಸ್ತುವಿವೇಕ : 160, 196 ನಿರ್ಭಯಾನಂದ, ಸ್ವಾಮಿ : 70 ನಿರ್ಮಲಾನಂದ, ಸ್ವಾಮಿ : 192</p>
<p>ಪಿಂಜರಾಪೋಲು : ೨ ಪುರುಷಪ್ರಯತ್ನ : 48 ಪುರೋಹಿತ : 176, 213, 360-61 ಪೂಜೆ : 392 ಪೂರ್ವಮೀಮಾಂಸಾ : 21, 182 ಪೌರುಷ : 336. ಪಂಚದಶೀ : 121 ಪಂಚಭೂತಗಳು : 8 ಪ್ರಕಾಶಾನಂದ, ಸ್ವಾಮಿ : 27, 52, 70 ಪ್ರಕೃತಿ : 320, 350 ಪ್ರತ್ಯಕ್ಷ : 341, 342</p>

<!-- 349-8/0539-->

<p>ಪ್ರಪಂಚ : 321, 334, 342 ಪ್ರಮಾಣ : 342 ಪ್ರಾಚ್ಯ-ಪಾಶ್ಚಾತ್ಯರ ಆದರ್ಶ : 337 ಪ್ರಾಣ ಮತ್ತು ಆಕಾಶ : 347 ಪ್ರಾಣಾಯಾಮ : 272-73 ಪ್ರಾಪಂಚಿಕತೆ : 327 ಪ್ರಾಯಶ್ಚಿತ್ತ : 87. ಪ್ರಾರಬ್ದ : 399 ಪ್ರಿಯನಾಥ ಮುಖ್ಯೋಪಾಧ್ಯಾಯ : 5,</p>
<p>_272 ಪ್ರಿಯನಾಥ ಸಿನ : 263 ಪ್ರೀತಿ(ಪ್ರೇಮ) : 328, 389, 346, 349 | ಪ್ಲೇಟೋ : 334, 418 ಪ್ರೇಮಾನಂದ, ಸ್ವಾಮಿ(ಬಾಬುರಾಮ್) :</p>
<p>51, 93, 118, 122, 188, 191, 251, 253, 303</p>
<p>214, 336, 351-85, 40001; -ಮತ್ತು ಹಿಂದೂಧರ್ಮ 75, 344; -ದ ಅವನತಿ ಮತ್ತು</p>
<p>ತಂತ್ರ 298 | ಬೌದ್ದ ಶ್ರಮಣರು : 97 ಬೌದ್ಧ ಸಂಘ : 374, 380 ಬ್ರಹ್ಮಚರ್ಯ , 70, 221, 251, 257,</p>
<p>271, 396; -ದಿಂದ ನಂಬಿಕೆ,</p>
<p>ಶ್ರದ್ದ 282 | ಬ್ರಹ್ಮಜ್ಞರು : 23, 37, ಬ್ರಹ್ಮಜ್ಞಾನ : 52, 54 ಬ್ರಹ್ಮವಿದ್ಯೆ : 255 ಬ್ರಹ್ಮಸಾಕ್ಷಾತ್ಕಾರ : 197-98 ಬ್ರಹ್ಮಸೂತ್ರಗಳು : 200, 251 ಬ್ರಹ್ಮಾನಂದ, ಸ್ವಾಮಿ : 42, 108, 174, - 221-22, 247, 252, 273 ಬ್ರಾಹ್ಮಣ : 87, 129, 169, 176-77,</p>
<p>ಬ.</p>
<p>288 .</p>
<p>ಬ್ರೌನಿಂಗ್ : 342</p>
<p>ಭ</p>
<p>ಬಲರಾಮ ಬಸು : 11, 41, 43, 50,</p>
<p>55, 80, 131, 244, 288,</p>
<p>294, 300, 303 ಬಹುತ್ವಭಾವ : 38. ಬಂಗಾಳಿ : 113 ಬಾಗ್‌ಬಜಾರ್.: 5, 41, 50, 55, 80,</p>
<p>_131, 294, 303 ಬಾಲ್ಯವಿವಾಹ : 59, 309, 395. ಬಾಸ್ಟನ್ : 324, 408 ಬಿಲ್ವಮಂಗಲ : 396 ಬುದ್ದ : 53, 75, 97, 102, 212, 255,</p>
<p>333, 336, 338, 342, 343, 349, 350, 351, 365-75, 365, 366, 426, 432, 451- 59; -ನಿಂದಲೇ ಸಂನ್ಯಾಸಾ</p>
<p>ಶ್ರಮದ ಸೂತ್ರ ಬಂದಿದ್ದು 76 ಬೃಂದಾವನ ಲೀಲೆ : 392 ಬೇಲೂರುಮಠ : 95-96, 138-42 ಬೈಬಲ್ : 34, 353, 354 ಬೌದ್ಧ ಧರ್ಮ : 23, 98, 166, 177,</p>
<p>ಭಕ್ತಿ : 152-53, 188, 304, 315, 404</p>
<p>-ರಾಗಾನುಗಾ ಮತ್ತು ವೈಧೀ</p>
<p>394; ಐದು ವಿಧದ- 394 ಭಕ್ತಿಯೋಗ : 198 ಭಗವಂತ : 182, 193; -ನ ಕೃಪೆ 47,</p>
<p>257; -ನ ಲೀಲೆ 48;- ನಿಜ</p>
<p>ವಾದ ಆಶ್ರಯದಾತ 193 ಭಗವಾಕ್ಷಾತ್ಕಾರ : 296, 423 ಭಯ : 36, 115, 200 | ಭರ್ತ ಹರಿ : 105 ಭರತಚಂದ್ರ : 222 ಭಾಗವತ : 116 ಭರತಖಂಡ (ಭಾರತ): 125, 327, 332,</p>
<p>_333, 339, 340, 346, 351,</p>
<p>355, 382; -ಆಧುನಿಕ- 383, - 385; -ದ ದುಃಸ್ಥಿತಿ 135-36, 147, 184, 265-66, 302;</p>

<!-- 349-8/0540-->
<p>ಯ</p>
<p>-ವು ಅಮೋಘ ಆದರ್ಶಗಳ ಮೈಕೇಲ್ ಮಧುಸೂದನದತ್ತ : 222 ಗಣಿ 268; -ಪ್ರಪಂಚಕ್ಕೆ -ದ. ಮಂತ್ರದೀಕ್ಷೆ : 37 ಕೊಡುಗೆ 280</p>
<p>ಮಾಕ್ಸ್ ಮುಲ್ಲರ್ : 61-62 ಭಾಗವತ : 388 |</p>
<p>ಮೈಕ್ಷ : 61-62, 288 ಭಾವಸಮಾಧಿ : 22 ಭೂತಪ್ರೇತಗಳು : 110</p>
<p>ಯಾಜ್ಞವಲ್ಕ : 170 ಮ</p>
<p>ಯುವಕರು : 148, 227 ಮಥುರಬಾಬು : 46</p>
<p>ಯಹೂದಿಧರ್ಮ : 352 ಮಧುರ ಭಾವ : 312-15</p>
<p>ಯೋಗ : 299; ನಾಲ್ಕು -ಗಳು 325 ಮನಸು : 39-40, 120-21, 199 205; ಯೋಗವಾಸಿಷ್ಟ : 74 -ಸರೋವರದಂತೆ 196</p>
<p>ಯೋಗಾಭ್ಯಾಸ : 388 ಮನು : 76, 170, 213, 323</p>
<p>ಯೋಗಾನಂದ, ಸ್ವಾಮಿ : 41-45, 48, ಮನುಧರ್ಮಶಾಸ್ತ್ರ : 177, 179 - 51, 60, 83, 131, 273, 303 ಮನುಷ್ಯ (ಮಾನವ) : 14, 98, 135, ಯೋಗಿನ್ ಮಾ : 50</p>
<p>179, 322 329, 394; -ನ</p>
<p>ಪವಿತ್ರತೆ 333 ಮನೋವೃತಿ : 53</p>
<p>ರಘುನಂದನ ಭಟ್ಟಾಚಾರ್ಯ : 36, 234</p>
<p>ರಜೋಗುಣ : 17, 77, 167, 229 ಮನ್ಮಥನಾಥ ಭಟ್ಟಾಚಾರ್ಯ : 123</p>
<p>ರನದ ಪ್ರಸಾದ್ ದಾಸಗುಪ್ಪ : 201 ಮಹಮ್ಮದ್ : 350, 367, 384, 396 ಮಹಾಕಾಳಿ ಪಾಠಶಾಲೆ : 60</p>
<p>ರಹಸ್ಯ : 329</p>
<p>ರಾಜಯೋಗ : 198, 272 ಮಹಾವೀರ : 154, 228 ಮಹಾಭಾರತ : 283</p>
<p>ರಾಧಾಕಾಂತ ದೇವ್ : 283 ಮಹಾವಾರುಣಿಯೋಗ : 253</p>
<p>ರಾಧಾಕೃಷ್ಣ ಪ್ರೇಮ : 396</p>
<p>ರಾಮ : 326 ಮಹೇಂದ್ರನಾಥ ಗುಪ್ತ (ಮಾಸ್ಟರ್ ಮಹಾ</p>
<p>ರಾಮ-ಸೀತೆ : 402 ಶಯ) : 90, 303 ಮನ್ಮಥಬಾಬು : 83-84</p>
<p>ರಾಮಕೃಷ್ಣ, ಶ್ರೀ : 22, 23, 25, 29,</p>
<p>42, 46, 142, 152, 154ಮಾನವಪೂಜೆ : 346 . ಮಾಯೆ : 47, 120-21, 199, 304,</p>
<p>55, 161, 163, 169, 181,</p>
<p>183, 185, 188-91, 195, - 307, 348, 386</p>
<p>200, 205, 209-210, 217, ಮುಕ್ತಿ : 332 'ಮುಟ್ಟಬೇಡಿ' : 241</p>
<p>230-31, 236-39, 241, ಮುಲ್ಲರ್ (ಮಿಸ್) : 17, 19</p>
<p>243-245, 251-258, 262, ..</p>
<p>264-65, 269, 270, 273, ಮೂಢನಂಬಿಕೆಗಳು : 381 .</p>
<p>282, 299, 304, 409, 417, ಮೃಗಶಾಲೆ : 131-34</p>
<p>419, 426, 431; -ರು ಅನಂತ ಮೃತ್ಯುಚಿಂತನೆ : 318 ಮೇಘದೂತ : 17.</p>
<p>ಭಾವಮಯರು 45;-ರ</p>
<p>ಕೃಪೆಯಿಂದ ಲಕ್ಷ ವಿವೇಕಾ ಮೇಘನಾದವಧ : 222 .</p>
<p>ನಂದರು ತಯಾರಾಗಬಲ್ಲರು</p>

<!-- 349-8/0541-->

<p>44; -ರ ಜನ್ಮದಿನೋತ್ಸವ 86; -ರ ಪ್ರತಿಮೆ 204; -ಮಿಷನ್ 41; -ಸಂಸ್ಥೆಯ ಚಿಹ್ನೆ 204;</p>
<p>-ರ ಶಿಷ್ಯ ರು 214 ರಾಮಕೃಷ್ಣಾನಂದ, ಸ್ವಾಮಿ : 21, 76,</p>
<p>243-44, 253 ರಾಮಚಂದ್ರ, ಶ್ರೀ : 154 ರಾಮಪ್ರಸಾದ್ : 230 ರಾಮಬ್ರಹ್ಮ ಸನ್ಯಾಲ್ : 131 ರಾಮಲಾಲ ಬಾಬು : 26. ರಾಮಾನುಜಾಚಾರ್ಯ : 98, 168,</p>
<p>255, 388 ರಾಮಾಯಣ : 283; -ಗಾಯನ 101</p>
<p>ವ ವರ್ಣವ್ಯವಸ್ಥೆ : 360-63 ವರ್ಣಾಶ್ರಮಧರ್ಮ : 98 ವಾಕ್ಯಾರ್ಥ : 19 ವಾಮನದರ್ಶನ : 98 ವಾಮಾಚಾರ : 98, 177-78,</p>
<p>ಸ್ಟತಿಶಕ್ತಿ 221; -ರನ್ನು ಕುರಿತು - ಗಿರೀಶ್ 30; -ರನ್ನು ಕುರಿತು ರಾಮಕೃಷ್ಣರು 45; ಲಕ್ಷಾಂತರ</p>
<p>-ರು ಕಾಣಿಸಿಕೊಳ್ಳುವರು 270 ವೃಂದಾವನ : 395, 404 ವೃಷಭದೇವ : 388 . ವೇದ : 34, 62-63, 87, 97, 116,</p>
<p>157, 166, 176-77, 212-13, 323, 342, 353, 354, 383, 386, 388, 390, 401, 406-07, 414, 438; -ದಿಂದ ಲೆ ಸೃಷ್ಟಿ 63; -ವೆಂದರೆ ಅನಾದಿ ಸತ್ಯದ ಸಮಷ್ಟಿ 62; -ವೇದಾಂತ ಗಳ ಉಚ್ಚ ಉಚ್ಚ ಭಾವನೆಗಳನ್ನು ಸುಲಭವಾದ ಮಾತುಗಳಲ್ಲಿ | ಜನರಿಗೆ ತಿಳಿಸಿಕೊಡಬೇಕಾಗಿದೆ</p>
<p>175 ವೇದಾಂತ : 192, 340, 384; -ಪ್ರಚಾರ</p>
<p>7; ಅನುಷ್ಠಾನ- 143 ವೈರಾಗ್ಯ : 74, 349; -ವೇ ಉಪನಿಷತ್ತಿನ</p>
<p>ಪ್ರಾಣ 75; -ವೊಂದೇ ಭಯ</p>
<p>ರಹಿತವಾದುದು 54; -ಶತಕ 54 ವೈಷ್ಣವಧರ್ಮ : 166 ವೈಷ್ಣವರು : 340 ವ್ಯಾಕುಲತೆ : 16 ವ್ಯಾವಹಾರಿಕ : (ಉನ್ನತಿ) 77; -ಭಾವ 39</p>
<p>-</p>
<p>214</p>
<p>ವಾಸ್ತುಶಾಸ್ತ್ರ : 332 ವಿಕಲ್ಪಧ್ಯಾನ, 248 ವಿಕಾಸವಾದ : 132-35 ವಿಚಾರ : 146 ವಿದುರ : 97, ವಿದ್ಯಾಭಾಸ : 395, 339 ವಿರಜಾನಂದ, ಸ್ವಾಮಿ : 70 ವಿವಾಹ : 58-59, 302, 308-09 ವಿವೇಕಚೂಡಾಮಣಿ : 6, 11, 197 ವಿಶ್ವರೂಪ : 46; -ದರ್ಶನ 200 ವಿಶಿಷ್ಟಾದೈತ : 390, 403 ವಿಶ್ವ : 320 ವಿಶ್ವ ಸಹೋದರತ್ವ : 321 ವಿವೇಕಾನಂದ : (ತಮ್ಮ ಬಗ್ಗೆ) 102</p>
<p>04, 116-17, 118, 158, 184, 245-46, 247, 271, 299; -ರ ಬಾಲ್ಯ 101-02; -ರ.</p>
<p>ಶರಣಾಗತಿ : 105 | ಶಕ್ತಿಯೇ ಜೀವನ, ದುರ್ಬಲತೆಯೇ</p>
<p>ಮರಣ : 300 ಶಬ್ದ : 62-65; -ವೇದ 63 ಶಬ್ದಶಕ್ತಿಪ್ರಕಾಶಿಕಾ : 65 ಶರತ್ಚಂದ್ರ ಚಕ್ರವರ್ತಿ : 5 ಶರತ್ಚಂದ್ರ ಸರ್ಕಾರ್ : 42 ಶಶಿಭೂಷಣ ಘೋಷ್ : 42</p>

<!-- 349-8/0542-->
<p>ಶಾರದಾದೇವಿ (ಶ್ರೀಮಾತೆ) : 214 ಶಾರದಾನಂದ, ಸ್ವಾಮಿ : 88, 253, - 259, 289 ಶಾಸ್ತ : 331 | ಶಿಕ್ಷಣ : 13, 41, 56, 59-60, 127,</p>
<p>139, 148, 185, 276-79,</p>
<p>_281, 300; ಸೀ- 55, 310 ಶಿಲುಬೆ : 390 ಶಿವಮಹಿಮ್ಮ ಸ್ತೋತ್ರ : 34 ಶಿವಾನಂದ, ಸ್ವಾಮಿ : 274 ಶುಕ : 348, 402 | ಶುದ್ಧಾನಂದ, ಸ್ವಾಮಿ : 38, 52 ಶೂದ್ರರು : 288 ಶಂಕರಾರ್ಚಾರು : 6, 39, 96, 121, - 142, 158, 168, 181, 194,</p>
<p>198, 209-10, 219, 255,</p>
<p>433, 349, 383, 387, 401 ಶ್ರದ್ದ : 16, 154, 185, 194, 277, 282,</p>
<p>300, 302, 404, 320, 402 ಶ್ರುತಿಸ್ಕೃತಿಗಳು : 177 ಶ್ರಾದ್ಧ (ಸಂನ್ಯಾಸಪೂರ್ವ) : 71 ಶ್ರೀರಾಮಕೃಷ್ಣರು : 333, 335, 336,</p>
<p>- 339, 342, 347 ಶ್ರೀಲಂಕಾ : 352.</p>
<p>ಸರ್ವಮುಕಿಕಲ್ಪನೆ : 232 ಸರ್ ಹೆನ್ರಿ ಕಾಟನ್ : 208 ಸಮಾಜ ಸುಧಾರಣೆ : 301 ಸಂಗೀತ : 274-75 ಸಂತ ಫ್ರಾನ್ಸಿಸ್ : 440 ಸಂತಾಲರು : 240 ಸಂನ್ಯಾಸ : 70, 79, 130, 194, 241;</p>
<p>- -ಸ್ತ್ರೀಯರಿಗೆ 344 ಸಂನ್ಯಾಸಿ : 349, 358-59 -ಮತ್ತು</p>
<p>ಗೃಹಸ್ಥರು 335, 349 ಸಂಸ್ಕೃತ : 354 ಸತ್ಯ : 321, 322, 329, 386, 402,</p>
<p>404 ಸತ್ಯಾನ್ವೇಷಣೆ : 321 ಸಮಾಜಪ್ರಗತಿ : 329 ಸೃಷ್ಟಿ : 62-64, 120, 146; -ಗೆ ಆದಿ</p>
<p>ಯಿಲ್ಲ, 306 ಸೃಷ್ಟಿ-ಪ್ರಳಯ : 348 ಸ್ಪರ್ಧೆ : 394 ಸಮಷ್ಟಿ-ವ್ಯಷ್ಟಿ : 402 ಸಾಯಣಾಚಾರ್ಯ : 61 ಸಾಕ್ಷಾತ್ಕಾರ : 158-59, 162-63, 182,</p>
<p>194, 210 ಸಾಕಾರ-ನಿರಾಕಾರ : 396, 401 ಸಾಮಾಜಿಕ ವ್ಯವಸ್ಥೆ : 359 ಸಾಲೊಮನ್ : 396 ಸ್ವಾತಂತ್ರ್ಯ : 330, 398-99 ಸಿದ್ಧ : 54 ಸಿದ್ದಿ : 81-82 ಸೀತೆ : 326, 400 ಸ್ತ್ರೀತ್ವದ ಆದರ್ಶ : 323 ಸ್ತ್ರೀಶಿಕ್ಷಣ : 345, 396, ಸುಬೋಧಾನಂದ, ಸ್ವಾಮಿ : 253 ಸುರೇಶ ಮಿತ್ರ : 244 ಸುಷುಮಾ : 247, 261 ಸುರೇಂದ್ರನಾಥ ದಾಸಗುಪ್ಪ : 317 ಸುರೇಂದ್ರನಾಥ ಸೇನ್ : 300</p>
<p>ಸ್ಥಾಪಕಾಯ ಚ ಧರ್ಮಸ್ಯ... : 27. ಸತ್ಯ : 99, 157 ಸತ್ಕಾರ್ಯ : 218, 234 ಸತ್ಯಕಾಮ, 281 ಸತ್ಯಾನ್ವೇಷಣೆ : (ಶಕ್ತಿಯ ಚಿಹ್ನೆ) 405 ಸದಾನಂದ, ಸ್ವಾಮಿ : 68-69, 122 ಸಂಘ : ವಿಲ್ಲದೆ ಯಾವ ದೊಡ್ಡ ಕಾರ್ಯ</p>
<p>ಆ ವೂ ನಡೆಯಲಾರದು 41 ಸನಾತನ ಧರ್ಮ : 42 ಸಂಧ್ಯಾವಂದನೆ : 63 ಸಮಾಧಿ : 22, 64, 92, 118, 248, 271 ಸರ್ವಧರ್ಮ ಸಮ್ಮೇಳನ : 263</p>

<!-- 349-8/0543-->

<p>ಸುಖ-ದುಖ : 330 ಸೂರ್ಯ ಗ್ರಹಣ : 50-51 ಸೇವೆ : 69, 91-92, 140-41, 149,</p>
<p>- 242, 291, 318 ಸ್ಪೆನ್ಸರ್ : 387 ಸೋSಹಂ : 403 |</p>
<p>8U</p>
<p>ಹಠಯೋಗ : 238 ಹನುಮಂತ : 101, 128-29 ಹರಮೋಹನ ಮಿತ್ರ : 30 | ಹಿಂದೂಧರ್ಮ : 263, 428 ಹಿಂದೂಗಳು : 333, 384, 386, 387</p>
<p>- 389, 39 -ಗಳ ಚಿತ್ರಕಲೆ 389 ಹಿಮಾಲಯ : 392 ಹೋರಾಟ : -ವೇ ಜೀವನದ ಚಿಹ್ನೆ 217. ಹಂಕರದೇವ : 209 ಹಣ : 14, 150</p>

<!-- 349-8/0544-->
<p>ಸ್ವಾಮಿ ವಿವೇಕಾನಂದರ ಬರವಣಿಗೆಗಳನ್ನೂ ಉಪನ್ಯಾಸಗಳನ್ನೂ ಓದಿದರೆ ನಿಮಗೆ ಕಂಡು ಬರುವ ಕುತೂಹಲಕಾರಿಯಾದ ಅಂಶವೆಂದರೆ ಅವು ಹಳತಲ್ಲ ಎನ್ನುವುದು. ಆ ಮಾತುಗಳನ್ನು ಆಡಿದ್ದು 56 ವರ್ಷಗಳ ಹಿಂದೆ. ಇಂದಿಗೂ ಅವು ಹೊಚ್ಚ ಹೊಸತಾಗಿಯೇ ಇವೆ. ಏಕೆಂದರೆ ಅವರು ಏನನ್ನು ಬರೆದರೋ, ಏನನ್ನು ಕುರಿತು ಮಾತನಾಡಿದರೆ ಅವು ಕೆಲವು ಮೂಲಭೂತ ಅಂಶಗಳನ್ನೂ, ನಮ್ಮ ಸಮಸ್ಯೆಗಳ ಅಥವಾ ಪ್ರಪಂಚದ ಸಮಸ್ಯೆಗಳ ಕೆಲವು ಮುಖ್ಯ ಅಂಶಗಳನ್ನೂ ಕುರಿತಾಗಿವೆ.</p>
<p>ವಿವೇಕಾನಂದರು, ಪದದ ಸಾಮಾನ್ಯ ಅರ್ಥದಲ್ಲಿ ರಾಜಕಾರಣಿಯಾಗಿರಲಿಲ್ಲ. ಆದರೂ ಅವರು ಭಾರತದಲ್ಲಿ ರಾಷ್ಟ್ರೀಯ ಆಂದೋಲನದ ಶ್ರೇಷ್ಠ ಸಂಸ್ಥಾಪಕರಲ್ಲಿ ಒಬ್ಬರಾಗಿ ದ್ದರು ಎಂದು ನನ್ನ ಭಾವನೆಯಾಗಿದೆ. ಆ ಆಂದೋಲನದಲ್ಲಿ ಸಕ್ರಿಯವಾಗಿ ಪಾಲುಗೊಂಡ ಬಹುತೇಕ ಜನರು ಸ್ವಾಮಿ ವಿವೇಕಾನಂದರಿಂದ ಸ್ಫೂರ್ತಿಯನ್ನು ಪಡೆದರು. ಇಂದಿನ ಭಾರತದ ಮೇಲೆ ಅವರು ಪ್ರತ್ಯಕ್ಷವಾಗಿಯೋ ಪರೋಕ್ಷವಾಗಿಯೋ ಶಕ್ತಿಯುತ ಪ್ರಭಾವ ಬೀರಿದ್ದಾರೆ. ಸ್ವಾಮಿ ವಿವೇಕಾನಂದರಿಂದ ಹರಿಯುವ ಜ್ಞಾನದ ಚಿಲುಮೆಯ, ಜ್ವಾಲೆಯ ಉಪಯೋಗವನ್ನು ನಮ್ಮ ತರುಣ ಪೀಳಿಗೆಯು ಮಾಡಿಕೊಳ್ಳುತ್ತದೆ ಎಂದು ನಾನು ಭಾವಿಸುತ್ತೇನೆ.</p>
<p>ಜವಹರಲಾಲ್ ನೆಹರು</p>
<p><span class="en">Code No. : 349.8</span></p>
<p><span class="en">Rs.135-00 Sri Ramakrishna Ashrama, Yadavagiri, Mysore 570 020</span></p>
<p>9 ಸಂಪುಟಗಳ ಬೆಲೆ : 1000/</p>
</body>
</html>
